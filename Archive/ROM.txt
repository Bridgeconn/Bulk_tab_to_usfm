ROM	1	1	पौलुसे दे पास्से ते जेह्ड़ा यीशु मसीह दा दास ऐ, कन्ने प्रेरित होणे तांई सदेया, कन्ने परमात्में दे तिस सुसमाचारे तांई लग्ग कित्ता गैया ऐ,ROM	1	2	जिसदी तिन्हीं पैहले ते ई अपणे भविष्यवक्तां दिया बजाह ते पवित्रशास्त्रे च,ROM	1	3	अपणे पुत्तर म्हारे प्रभु यीशु मसीह दे बारे च प्रतिज्ञा कित्ती थी, सैह शरीर दे भाव ते तां दाऊदे दे वंशे ते पैदा होया |ROM	1	4	कन्ने पवित्रता दी आत्मां दे भाव ते मरेयां च जिंदे होणे दिया बजाह ते सामर्थी सौगी परमात्में  दा पुत्तर ठेहरेया ऐ |ROM	1	5	तिसदिया बजाह ते अहां जो अनुग्रह कन्ने प्रेरिताई मिली कि तिसदे नांये दिया बजाह ते सारी जातियां दे लोक वसुआस करी नैं तिसदी मनण,ROM	1	6	जिन्हां च तुहां बी यीशु मसीह दे होणे तांई सदेयो हन्न   |ROM	1	7	तिन्हां सारेयां दे नां जेह्ड़े रोम च परमात्में दे प्यारे हन्न कन्ने पवित्र होणे तांई सदेयो हन्न   म्हारे पिता परमात्मां कन्ने प्रभु यीशु मसीह दे पास्से ते तुहां जो अनुग्रह कन्ने शांति मिलदी रैंह्य |ROM	1	8	पैहले मैं तुहां सारेयां तांई यीशु मसीह दिया बजाह ते अपणे परमात्में दा धन्यावाद करदा, क्जोकि तुहां दे वसुआसे दी चर्चा संसारे च होआ दी ऐ |ROM	1	9	परमात्मां जिसदी सेवा मैं अपणिया आत्मां ते तिसदे पुत्तरे दे सुसमाचार दे बारे च करदा, सैई मेरा गवाह ऐ कि मैं तुहां किआं पल्लें पल्लें याद करदा रैंह्दा,ROM	1	10	कन्ने हर रोज अपणी प्रार्थनाआं च विणती करदा ऐ कि कुस तरीके नैं हुण तुहां अल्ल ओणे दी मेरी यात्रा परमात्में दी इच्छा ते सफल होयें |ROM	1	11	क्जोकि मैं तुहां नैं मिलणे दी लालसा करदा कि मैं तुहां जो कोई आत्मिक वरदाने दैं जिसते तुहां पक्के होई जान;ROM	1	12	मतलब एह कि जाह्लू मैं तुहां दे बिच होयें तां अहां तिस वसुआसे दिया बजाह ते जेह्ड़ा मिन्जो च कन्ने तुहां च ऐ, इक्की दूये जो हौंसला दैंन |ROM	1	13	हे भाऊओ, मैं नी चाहंदा कि तुहां इसते अनजाण रैह्या कि मैं बार बार तुहां अल्ल ओणा चाया, कि जिआं मिन्जो दूई बरी बी होरनी जातियांच फळ मिलेया, तिआं ई तुहां च बी मिले, अपर अल्ली तिकर रोकेया था |ROM	1	14	मैं यूनानियां कन्ने अन्यभासियां दा, कन्ने अक्लमंदा कन्ने वेअक्लेयां दा कर्जदार ऐ |ROM	1	15	कन्ने मैं तुहां जो बी जेह्ड़े रोम च रैंह्दे हन्न, सुसमाचार सनाणे जो पूरे त्यार हन्न   |ROM	1	16	क्जोकि मैं सुसमाचार ते नी लाजांदा, इसतांई कि सैह हर इक्क वसुआस करणे आळेयां तांई, पैहले तां यहूदी भिरी यूनानियां तांई, उद्धार दे निमित परमात्में दी सामर्थ ऐ |ROM	1	17	क्जोकि तिस च परमात्में  दी धर्मिकता वसुआसे ते कन्ने वसुआस तांई प्रकट होंदी ऐ; जिआं   लिख्या ऐ, “वसुआसे ते धर्मी जण जिंदा रैंह्गा |”ROM	1	18	परमात्में दा गुस्सा तां तिन्हां लोकां दी सारी अभक्ति कन्ने अधर्म पर सुअर्गे ते प्रकट होंदा ऐ, जेह्ड़े सच जो अधर्म नैं दबाई रखदे हन्न   |  ROM	1	19	इसतांई कि परमात्में  दे बारे दा ज्ञान तिन्हां मनां च प्रकट ऐ, क्जोकि परमात्में तिन्हां पर प्रकट कित्ता ऐ |ROM	1	20	तिसदे अण दिक्खे गुण, तिसदी सनातन सामर्थ कन्ने परमात्में, संसारे दी सृष्टि दे बग्ते ते तिसदे कम्मां दिया बजाह ते दिखणे च ओंदे हन्न, ऐत्थू तिकर कि सैह माफ करणे आळा ऐ |ROM	1	21	इसा बजाह ते कि परमात्में जो जाणने पर बी तिन्हां परमात्में जोग्गी बड़ाई कन्ने    धन्यावाद नी कित्ता, अपर बेकार च वचार करणा लग्गे, ऐत्थू तिकर कि तिन्हां दा वेअक्ला मन नैहरा होईया |ROM	1	22	सैह अपणे अप्पे जो अक्लमंद बणाई नैं मूर्ख बणी गैयो,ROM	1	23	कन्ने जिंदे परमात्में दी महिमा जो नाशवान माणु, कन्ने पंछिया, कन्ने चिढ़ियां, कन्ने    रेंगणे आळे जन्तुआं दी मिलदी जुलदी मूरता च बदली दैया |ROM	1	24	इसा बजाह ते परमात्में तिन्हां जो तिन्हां दे मना दियां इच्छां दे मताबक अशुद्धता तांई छड्डी दित्ता कि सैह अप्पु च अपणे शरीरां दा अपमान करन |ROM	1	25	क्जोकि तिन्हां परमात्में दी सचाईया जो बदली नैं झूठ बणाई दित्या, कन्ने सृष्टिया दी भक्ति  कन्ने सेवा कित्ती, ना कि तिस सृजनहार दी जेह्ड़ा सदा धन ऐ! आमीन |ROM	1	26	इसतांई परमात्में तुहां जो नीच कामना दे वशे च छड्डी दित्ता; ऐत्थू तिकर कि तिसदिया जणासा बी सवाभिक वर्ताव जो तिसते जेह्ड़ा सभाव दे विरुद्ध ऐ, बदली दित्ता |ROM	1	27	तिआं ई मरद बी जणासा सौगी सवाभिक वर्ताव छड्डी नैं अप्पु च कामातुर होई नैं जळणा लग्गे, कन्ने मरदां मरदां सौगी साफ कम्म करी नैं अपणे भ्रम दा ठीक फळ पाया |ROM	1	28	जाह्लू तिन्हां परमात्में जो पणछैणना नी चाया, तां परमात्में बी तिन्हां जो तिन्हां दे निक्कमे मना पर छड्डी दित्ता कि सैह अनुचित कम्म करन |ROM	1	29	इसतांई सैह सारे तरांह दे अधर्म, कन्ने दुष्टता कन्ने लालच, कन्ने बैरभाव नैं भरौई गै; कन्ने डाह, कन्ने हत्या, कन्ने झगड़े, कन्ने छल, कन्ने ईर्ष्या नैं भरपूर होई गै, कन्ने चुगलखोर,ROM	1	30	बदनाम करणेआळे, परमात्में नैं घृणां करणे आळे, दूयेयां दा अपमान करणे आळे, कमंडी, डींगमार, बुरियां बुरियां गल्लां बनाणे आळे, माऊ बुड़े दा हुक्म नी मनणे आळे,ROM	1	31	वेअक्ले, वसुआसघाती, मायारहित कन्ने निर्दयी होई गै | ROM	1	32	सैह तां परमात्में दी एह विधि जाणदे हन्न कि देह्य देह्य कम्म करणे आळे मौता दी सज्जा दे जोग्गे हन्न, तमी ना सिर्फ अप्पु ईं देह्य कम्म करदे हन्न अपर करणे आळेयां ते खुश बी होंदे हन्न   |ROM	2	1	हे दोस लगाणे आळेयो, तू कोई क्जो नी होयें, तू माफ करणे आळा ऐ; क्जोकि जिसा गल्ला च तू दूये पर दोस लगांदा ऐ तिसा गल्ला च अपणे आप्पे जो बी दोसी ठेहरांदा ऐ, इसतांई कि तू जेह्ड़ा दोस लगांदा ऐ अप्पु ई सैह कम्म करदा ऐ |ROM	2	2	अहां जाणदे हन्न कि देह्य देह्य कम्म करणे आळेयां पर परमात्में दे पास्से ते ठीक ठीक सज्जा दा हुक्म होंदा ऐ |ROM	2	3	हे माणु, तू जेह्ड़ा देह्य देह्य कम्म करणे आळेयां पर दोस लगांदा ऐ कन्ने अप्पु सैह ई कम्म करदा ऐ; क्या एह समझदा ऐ कि तू परमात्में दिया सज्जा दे हुक्म ते बची जांगा?ROM	2	4	क्या तू तिसदी कृपा, कन्ने सहन्न शीलता, कन्ने धीरजरूपी धन दौलता जो तुच्छ जाणदा ऐ? क्या एह नी समझदा कि परमात्में दी कृपा तिज्जो मन फिराव जो सखांदी ऐ?ROM	2	5	अपर तू अपणी कठोरता कन्ने हठीले मन दिया बजाह ते तिसदे गुस्से दे दिन तांई, जिस च परमात्में दा सच्चा न्याय प्रकट होंगा, अपणे तांई गुस्सा कमा दा ऐ |ROM	2	6	सैह हर इक्की जो तिसदे कम्मां दे मताबक बदला दिंगा;ROM	2	7	जेह्ड़े सुकर्म च स्थिर रैह्यी नैं महिमा, कन्ने आदर, कन्ने अमरता दी तोपा च हन्न, तिन्हां जो सैह सदा दी जिन्दगी दिंगा;ROM	2	8	अपर जेह्ड़े विवादी हन्न कन्ने सच जो नी मनदे अपर अधर्मे जो मनदे हन्न, तिन्हां पर गुस्सा कन्ने कोप पोंगा |ROM	2	9	कन्ने क्लेश कन्ने मुसीबत हर इक्की माणुये दे प्राणा पर जेह्ड़ा बुरा करदा ऐ तिस पर ओंगा, पैहले यहूदिये पर भिरी यूनानिये पर;ROM	2	10	अपर महिमा कन्ने आदर कन्ने कल्याण हर इक्की जो मिलगा, जेह्ड़ा खरा करदा ऐ, पैहले यहूदिये जो भिरी यूनानिये जो |ROM	2	11	क्जोकि परमात्मां कुसी दा तरफदारी नी करदा |ROM	2	12	इसतांई जिन्हां बगैर व्यवस्था पाये पाप कित्ता, सैह बगैर व्यवस्था दे खत्म बी होंगे; कन्ने    जिन्हां व्यवस्था पाई नैं पाप कित्ता, तिन्हां दी सज्जा व्यवस्था दे मताबक होंगी;ROM	2	13	(क्जोकि परमात्में दे ऐत्थू व्यवस्था दे सुणने आळे धर्मी नी, अपर व्यवस्था पर चलणे आळे धर्मी ठेहराये जांगे |ROM	2	14	भिरी जाह्लू होरनी जाति दे लोक जिन्हां अल्ल व्यवस्था नी, सभाव ते ईई व्यवस्था दी गल्लां पर चलदे हन्न, तां व्यवस्था तिन्हां अल्ल नी होणे पर बी सैह अपणे तांई अप्पु ई व्यवस्था ऐ |ROM	2	15	सैह व्यवस्था दी गल्लां अपणे अपणे मने च लिखियां होईयां दस्सदे हन्न कन्ने तिन्हां दा  विवेक बी गवाही दिंदा ऐ, कन्ने तिन्हां दे वचार परस्पर दोस लगांदे या तिन्हां जो बेकसूर ठेहरांदा हन्न; )ROM	2	16	जिस दिन परमात्में मेरे सुसमाचारे दे मताबक यीशु मसीह दिया बजाह ते माणुआं दी गुप्त गल्लां दा न्याय करगा |ROM	2	17	जे तू यहूदी नांये ते जाणेयां जांदा ऐ, कन्ने व्यवस्था पर भरोसा रखदा ऐ, कन्ने परमात्में  दे बारे च कमंड करदा ऐ,ROM	2	18	कन्ने तिसदी इच्छा जाणदा कन्ने व्यवस्था दी शिक्षा पाई नैं उतम गल्लां जो प्यारा जाणदा ऐ;ROM	2	19	कन्ने अपणे पर भरोसा रखदा ऐ कि मैं अन्नेयां दा अगुआ, कन्ने नैहरे च पैयां दी जोती,ROM	2	20	कन्ने अक्लमंदा जोसखाणे आळा, कन्ने जागतां दा अध्यापक ऐ; कन्ने ज्ञान, कन्ने सच दा नमूना, जेह्ड़ा व्यवस्था च ऐ, मिन्जो मिलेया ऐ |ROM	2	21	क्या तू जेह्ड़ा दूयां जो सखांदा ऐ, अपणे आप्पे जो नी सखांदा? क्या तू जेह्ड़ा चोरी करदा ऐ?ROM	2	22	तू जेह्ड़ा ग्लांदा ऐ, “व्यभिचार ना करणां, “क्या अप्पु ई व्यभिचार करदा ऐ? तू जेह्ड़ा मूरतां ते नफरत करदा ऐ, क्या अप्पु ई मदरां जो लूटदा ऐ?ROM	2	23	तू जेह्ड़ा व्यवस्था दे बारे च कमंड करदा ऐ, क्या व्यवस्था नी मन्नी करी परमात्में  दा अपमान करदा ऐ?ROM	2	24	“क्जोकि तुहां दिया बजाह ते होरनी जातिआं च परमात्में दे नांये दी निंदा कित्ती जांदी ऐ, “जिआं लिख्या बी ऐ |ROM	2	25	जे तू व्यवस्था पर चलें तां खतणे ते फायदा तां ऐ, अपर जे तू व्यवस्था जो नी मने तां तेरा खतणा बगैर खतणा दी हालत दस्स |ROM	2	26	इसतांई अगर खतनारहित माणु व्यवस्था दी विधियां जो मना करें, तां क्या तिसदे बिन खतणा दी हालत खतणे दे बराबर नी गिणी जांगी?ROM	2	27	कन्ने जेह्ड़ा माणु शारीरक रुपे ते बिन खतणा रैह्या जे सैह व्यवस्था जो पूरा करें,  तां क्या तिज्जो जेह्ड़ा लेख पाणे कन्ने खतणा कित्ते जाणे पर बी व्यवस्था जो मना नी करदा ऐ, दोसी नी ठेहरांगा?ROM	2	28	क्जोकि यहूदी सैह नी जेह्ड़ा प्रकट च यहूदी हन्न; कन्ने ना सैह खतणा ऐ जेह्ड़ा प्रकट च ऐ कन्ने शरीरे च ऐ | ROM	2	29	अपर यहूदी सैई ऐ जेह्ड़ा मने च ऐ; कन्ने खतणा सैई ऐ जेह्ड़ा दिले दा कन्ने आत्मां च ऐ, ना कि लेखे दा : देह्य दी प्रशंशा माणुआं दे पास्से ते नी, अपर परमात्में ते होंदी ऐ |ROM	3	1	यहूदी दी क्या लड़ाई या खतणे दा क्या फायदा?ROM	3	2	हर तरांह ते बड़ा कुच्छ | पैहले तां एह कि परमात्में दे वचन तिन्हां जो सौंपें |ROM	3	3	जे कुच्छ वसुआसघाती निकळे बी तां क्या होया? क्या तिन्हां वसुआसघाती होणे ते परमात्में  दी सचाई बेकार ठेहरदी?ROM	3	4	कदीबी नी! अपर परमात्मां सच्चा कन्ने हर इक्क माणु झूठा ठेहरे, जिआं लिख्या ऐ, “जिसते तू अपणियां गल्लां च धर्मी ठेहरे कन्ने न्याय करदे बग्त तू जय पां |”ROM	3	5	इसतांई जे म्हारा अधर्म परमात्में दी धार्मिकता ठेहराई दिंदा ऐ, तां अहां क्या ग्लान? क्या एह   कि परमात्मां जेह्ड़ा गुस्सा करदा ऐ अन्यायी ऐ? (एह तां मैं माणु दी रीतिया पर ग्लांदा ऐ) |ROM	3	6	कदीबी नी! नी तां परमात्में किआं संसारे दा न्याय करगा?ROM	3	7	जे मेरे झूठ दिया बजाह ते परमात्में दी सचाई तिसदी महिमा तांई, जादा करी नैं प्रकट होई तां भिरी क्जो पापियां साइआं मैं सज्जा दे जोग्गा ठेहराया जांदा ऐ?ROM	3	8	“अहां क्जो बुराई ना करन कि भलाई निकले?” जिआं अहां पर ऐही दोस लगाया बी जांदा ऐ, कन्ने कुच्छ ग्लांदे हन्न कि इन्हां दा ऐही ग्लाणा ऐ | अपर देह्यां दा दोसी ठेहराणा ठीक ऐ |ROM	3	9	तां भिरी क्या होया? क्या अहां तिन्हां ते खरे हन्न? कदी नी; क्जोकि अहां यहूदियां कन्ने यूनानियां दूनी पर एह दोस लगाई चुके हन्न कि सैह सारे दे सारे पापे दे वशे च ऐ |ROM	3	10	जिआं लिख्या ऐ : “कोई धर्मी नी, इक्क बी नी |ROM	3	11	कोई समझदार नी; कोई परमात्में जो तोपणे आळा नी |ROM	3	12	सारे भटकी गै हन्न, सारे दे सारे निक्कमे बणी गैयो हन्न  ;ROM	3	13	तिन्हां दा गळा खुलियो कब्र ऐ, तिन्हां अपणियां जीभां ते छल कित्ता ऐ, तिन्हां दे लबड़ा पर सरपां दा जैहर ऐ |ROM	3	14	तिन्हां दा मुँ श्रापे कन्ने कड़वाहटा नैं भरौया ऐ |ROM	3	15	तिन्हां दे पैर खून बहाणे जो फुर्तीले हन्न  ,ROM	3	16	तिन्हां दे रस्तेयां च नाश कन्ने सताव ऐ,ROM	3	17	तिन्हां कुशल दा रस्ता नी जाणेया |ROM	3	18	तिन्हां दियां अंखी दे सामणे परमात्में दा डर नी |”ROM	3	19	अहां जाणदे हन्न कि व्यवस्था जेह्ड़ा कुच्छ ग्लांदी ऐ तिन्हां नैं ग्लांदी ऐ, जेह्ड़ा व्यवस्था दे अधीन ऐ; इसतांई कि हर इक्क मुँ बंद कित्ता जाये कन्ने सारा संसार परमात्में दिया सज्जा दे जोग्गा ठेहरे;ROM	3	20	क्जोकि व्यवस्था दे कम्मां ते कोई माणु तिस सामणे धर्मी नी ठेहरगा, इसतांई कि व्यवस्था दिया बजाह ते पापे दी पणछैण होंदी ऐ |ROM	3	21	अपर हुण व्यवस्था ते लग्ग परमात्में दी सैह धार्मिकता प्रकट होई ऐ,जिसदी गवाही व्यवस्था कन्ने भविष्यवक्ता दिंदे हन्न  ,ROM	3	22	जे परमात्में दी सैह धार्मिकता जेह्ड़ा यीशु मसीह पर वसुआस करणे ते सारे वसुआस करणे आळेयां तांई ऐ | क्जोकि कुच्छ भेद नी;ROM	3	23	इसतांई कि सारेयां पाप कित्या ऐ कन्ने परमात्में  दी महिमा ते रहित हन्न,ROM	3	24	अपर तिसदे अनुग्रह ते तिस छुटकारे दिया बजाह ते जेह्ड़ा मसीह यीशु च ऐ, मुफ्ते च धर्मी ठेहराये जांदे ऐ |ROM	3	25	तिसियो परमात्में तिसदे खूने दिया बजाह ते इक्क देह्या प्रायशिचत ठेहराया, जेह्ड़ा वसुआस करणे ते कार्यकारी होंदा ऐ, कि जेह्ड़ा पाप पैहले कित्ते गै कन्ने जिन्हां पर परमात्में अपणी सेहणशीलता दिया बजाह ते त्यान दित्ता | तिन्हां दे बारे च सैह अपणी धर्मिकता प्रकट करन |ROM	3	26	अपर इसी बग्त तिसदी धर्मिकता प्रकट होयें कि जिसते सैह अप्पु ई धर्मी ठेहरन, कन्ने    जेह्ड़ा यीशु पर वसुआस करें तिसदा बी धर्मी ठेहराणे आळा होयें |ROM	3	27	तां कमंड करणा कुत्थू रैह्या? तिसदी तां जगाह ई नी | कुण देह्यी व्यवस्था दिया बजाह ते? क्या कर्मा दी व्यवस्था ते? नी, अपर वसुआसे दिया व्यवस्था दिया बजाह ते |ROM	3	28	इसतांई अहां इस नतीजे पर पुज्जदे हन्न कि माणु व्यवस्था दे कम्मां ते लग्ग ई, वसुआसे दिया बजाह ते धर्मी ठेहरांदा ऐ |ROM	3	29	क्या परमात्में सिर्फ यहूदियां दा ई ऐ? क्या होरनी जातिआं दा नी? हाँ, होरनी जातिआं दा बी ऐ |ROM	3	30	क्जोकि इक्को ई परमात्मां ऐ, जेह्ड़ा खतणा आळेयां जो वसुआसे ते कन्ने खतणारहितां जो बी वसुआसे दिया बजाह ते धर्मी ठहरांगा | ROM	3	31	तां क्या व्यवस्था जो वसुआसे दिया बजाह ते बेकार ठेहरांदे हन्न : कदीबी नी ! अपर व्यवस्था जो पक्का करदे हन्न   | ROM	4	1	इसतांई अहां क्या ग्लान म्हारे शारीरिक पिता अब्राहम जो क्या मिलेया?ROM	4	2	क्जोकि जे अब्राहम कम्मां ते धर्मी ठेहराया जांदा, तां तिसियो कमंड करणे दी जगाह होंदी, अपर परमात्में नैड़े नी |ROM	4	3	पवित्रशास्त्र क्या ग्लांदा ऐ? एह कि “अब्राहमें परमात्में पर वसुआस कित्ता, कन्ने एह तिस तांई धर्मिकता गिणां गैया |ROM	4	4	कम्म करणे आळे दी दिहाड़ी दैणा दान नी, अपर हक्क समझा जांदा ऐ |ROM	4	5	अपर जेह्ड़ा कम्म नी करदा अपर भक्तिहीन दे धर्मी ठेहराणे आळे पर वसुआस करदा ऐ, तिसदा वसुआस तिस तांई धर्मिकता गिणां जांदा ऐ |ROM	4	6	जिसियो वसुआस बिणा कर्मा दे धर्मी ठेहराया ऐ, तिसियो दाऊद बी धन ग्लांदा ऐ,ROM	4	7	“धन ऐ सैह जिन्हां अधर्म माफ होये, कन्ने जिन्हां दे पाप ढके गै |ROM	4	8	धन ऐ सैह माणु जिसियो परमात्में पापी नी ठेहराये |”ROM	4	9	तां एह धन वचन, क्या खतणा आळेयां ई तांई ऐ या खतणारहितां तांई बी? अहां एह ग्लांदे हन्न, “अब्राहम तांई तिसदा वसुआस धर्मिकता गिणा गैया |”ROM	4	10	तां सैह किआं गिणां गैया? खतणे दी हालता च या बगैर खतणे दी हालता च? खतणे दी हालता च नी अपर बगैर खतणे दी हालता च |ROM	4	11	तिन्हीं खतणे दा नशाण पाया कि तिस वसुआसे दी धार्मिकता पर छाप होई जाये जेह्ड़ा तिन्हीं बगैर खतणे दी हालता च रखेया था, जिसते सैह तिन्हां सारे दा पिता ठेहरे जेह्ड़े बगैर खतणे दी हालता च वसुआस करदे हन्न तांकि सैह बी धर्मी ठेहरन;ROM	4	12	कन्ने तिन्हां खतणा कित्ते होये हन्न, अपर म्हारे पिता अब्राहम दे तिस वसुआसे दी लीका पर बी चलदे हन्न जेह्ड़ा तिन्हां बगैर खतणे दी हालता च कित्या था | कन्ने तिन्हां खतणा कित्ते होये हन्न, अपर म्हारे पिता अब्राहम दे तिस वसुआसे दी लीका पर बी चलदे हन्न, जेह्ड़ा तिन्हीं बगैर खतणे दी हालता च कित्या था |ROM	4	13	क्जोकि एह प्रतिज्ञा कि सैह संसारे दा वारस होंगा | ना अब्राहम जो ना तिसदे वंशे जो व्यवस्था दिया बजाह ते दित्ती गैई थी, अपर वसुआसे दी धर्मिकता दिया बजाह ते मिली |ROM	4	14	क्जोकि जे व्यवस्था आळे वारस हन्न, तां वसुआस बेकार कन्ने प्रतिज्ञा बेकार ठेहरी |ROM	4	15	व्यवस्था तां गुस्सा पैदा करदी ऐ, कन्ने जित्थू व्यवस्था नी औत्थू तिसदी रोक टोक बी नी |ROM	4	16	इसा बजाह ते प्रतिज्ञा वसुआसे पर आधारित ऐ कि अनुग्रह दी रीति पर होयें | कि सैह तिसदे सारे वंशजा तांई पक्के होन, ना कि सिर्फ तिस तांई व्यवस्था आळा ऐ अपर तिस तांई बी जेह्ड़ा अब्राहमे साइआं वसुआसे आळे हन्न; सैई तां अहां सारेयां दा पिता ऐ,ROM	4	17	जिआं लिख्या ऐ, “मैं ने तिज्जी मत्तियां जातिआं दा पिता ठेहराया ऐ” तिस परमात्में  सामणे जिस पर तिन्हीं वसुआस कित्ता, कन्ने जेह्ड़ा मरेयां जो जिंदा करदा ऐ, कन्ने जेह्ड़ियां गल्लां हन्न ई नी तिन्हां दा नां देह्या लेंदा ऐ कि मना सैह ऐ |ROM	4	18	तिन्हीं निराशा च बी आशा रक्खी नैं वसुआस कित्ता, इसतांई कि तिस वचने दे मताबक कि “तेरा वंश देह्या होंगा,” सैह मतियां जातियां दा पिता होयें |ROM	4	19	सैह जेह्ड़ा सौ साले दा था, अपणे मरेयो शरीर ते कन्ने सारा दे गर्भ मरियो देह्यी हालत जाणी नैं बी वसुआसे च कमजोर नी होया,ROM	4	20	कन्ने ना वेवसुआसी होई नैं परमात्में दी प्रतिज्ञा पर शक कित्ता, अपर वसुआसे च पक्के होई नैं परमात्में दी महिमा कित्ती,ROM	4	21	कन्ने पक्का जाणा कि जिस गल्ल दी तिन्हीं प्रतिज्ञा दित्ती ऐ, सैह तिसियो पूरा करणे च बी सामर्थी ऐ |ROM	4	22	इसा बजाह ते एह तिस तांई धर्मिकता गिणा गैया |ROM	4	23	कन्ने एह वचन, “वसुआस तिस तांई धर्मिकता गिणा गैया,” ना सिर्फ तिस तांई लिख्या,ROM	4	24	अपर म्हारे तांई बी जिन्हां तांई वसुआस धर्मिकता गिणा जांगा, अपर म्हारे तांई जेह्ड़े तिस पर वसुआस करदे हन्न जिन्हां च म्हारे प्रभु यीशु जो मरेयां च जिंदा कित्या | ROM	4	25	सैह म्हारे अपराधां तांई पकड़ुआया, कन्ने म्हारे धर्मी ठेहरणे तांई जिंदा कित्या बी गैया |ROM	5	1	जाह्लू अहां वसुआस ते धर्मी ठेहरन, तां अपणे प्रभु यीशु मसीह दिया बजाह ते परमात्में सौगी मेल रखन,ROM	5	2	जिसदिया बजाह ते वसुआसे दिया बजाह ते तिस अनुग्रह तिकर जिस च अहां बणेयों हन्न, म्हारी पौंच बी होई, कन्ने परमात्में दी महिमा दी आशा पर कमंड करें |ROM	5	3	सिर्फ ऐही नी, अपर अहां सतावां च बी कमंड करन, एह जाणी नैं कि सताव ते धीरज,ROM	5	4	कन्ने धीरज ते खरा निकलणा, कन्ने खरे निकलणे ते आशा पैदा होंदी ऐ;ROM	5	5	कन्ने आशा ते सर्मा नी होंदी, क्जोकि पवित्र आत्मां जेह्ड़ा अहां जो दित्या ऐ तिसदिया बजाह ते परमात्में दा प्यार म्हारे मने च पाया ऐ |ROM	5	6	क्जोकि जाह्लू अहां कमजोर थे, तां मसीह ठीक बग्ते पर भक्तिहीनां तांई मरेया |ROM	5	7	कुसी धर्मी माणु तांई कोई मरे, एह तां अजीब गल्ल ऐ; अपर होई सकदा ऐ कुसी खरे माणुये तांई कोई मरणे दी बी हिम्मत करे |ROM	5	8	अपर परमात्में अहां पर अपणे प्यार दी भलाई इस तरीके नैं प्रकट करदा ऐ कि जाह्लू अहां पापी थे तमी मसीह म्हारे तांई मरेया |ROM	5	9	जाह्लू कि हुण तिसदे खून दिया बजाह ते धर्मी ठेहरे, तां तिसदिया बजाह ते परमात्में दे गुस्से ते क्जो नी बचगे?ROM	5	10	क्जोकि बैरी होणे दी हालता च तिसदे पुत्तरे दिया मौता दिया बजाह ते म्हारा मेल परमात्में  सौगी होया, तां भिरी मेल होई जाणे पर तिसदिया जिन्दगिया दिया बजाह ते अहां उद्धार क्जो नी पांगे?ROM	5	11	सिर्फ ऐही नी, अपर अहां अपणे प्रभु यीशु मसीह दिया बजाह ते, जिसदिया बजाह ते म्हारा मेल होया ऐ, परमात्में च खुश होंदे हन्न   |ROM	5	12	इसतांई जिआं इक्की माणुये दिया बजाह ते पाप संसारे च आया, कन्ने पापे ते मौत आई, कन्ने इस तरीके नैं मौत सारे माणुआं च फैली गैई, क्जोकि सारेयां पाप कित्ता |ROM	5	13	व्यवस्था दे दित्ते जाणे तिकर पाप संसार च तां था, अपर जित्थू व्यवस्था नी औत्थू पाप गिणा नी जांदा |ROM	5	14	 आदमे ते लेई नैं मूसा तिकर मौता तिन्हां सबना लोकां पर बी राज्ज कित्ता, मौत तिन्हां पर बी हावी जिन्हां पाप नी कितेया था जिआं आदमे पर, आदम बी तिआं ई था जिआं   सैह जेह्ड़ा ओणे आळा था,  |ROM	5	15	अपर जिदेयी अपराध दी हालत ऐ, तिदेयी अनुग्रह दे वरदान दी नी, क्जोकि जाह्लू इक्की माणुये दे अपराधे ते मत्ते लोक मरे, तां परमात्में दा अनुग्रह कन्ने तिसदा जेह्ड़ा दान इक्की माणुये दे, मतलब यीशु मसीह दे अनुग्रह ते होया मतेयां लोकां पर जरूर अधिकाईया नैं होया |ROM	5	16	जिआं इक्की माणुये दे पाप करणे दा फळ होया, तिआं ई दाने दी हालत नी, क्जोकि इक्की  दिया बजाह ते सज्जा दा हुक्में दा फैसला होया, अपर मत्तेयां अपराधां दिया बजाह ते देह्या वरदान पैदा होया कि लोक धर्मी ठेहरे |ROM	5	17	क्जोकि जाह्लू इक्की माणुये दे अपराधे दिया बजाह ते मौता तिस इक्की दिया बजाह ते राज्ज कित्ता, तां जेह्ड़े लोक अनुग्रह कन्नेधर्मरूपी वरदान मता सारा पांदे हन्न सैह इक्की माणुये दे, मतलब यीशु मसीह दिया बजाह ते जरुर सदा दी जिन्दगिया च राज्ज करगे |ROM	5	18	इसतांई जिआं इक्क अपराध सारेयां माणुआं तांई सज्जा दा हुक्मे दी बजाह होया, तिआं ई इक्क धर्मे दा कम्म बी सारेयां माणुआं तांई जिन्दगिया दे निमित धर्मी ठहराये जाणे दी बजाह  होया |ROM	5	19	क्जोकि जिआं इक्की माणुये दे हुक्म ना मनणे ते मत्ते लोक पापी ठेहरे, तिआं ई इक्की माणुये दे हुक्म मनणे ते मत्ते लोक धर्मी ठेहरगे |ROM	5	20	व्यवस्था बिच आई गैई कि अपराध मत्ते हन्न, अपर जित्थू पाप जादा होया तित्थू अनुग्रह   इसते बी बड़ा जादा होया, ROM	5	21	कि जिआं पापें मौत फैलांदे फैलांदे राज्ज कित्ता, तिआं ई म्हारे प्रभु यीशु मसीह दिया बजाह ते अनुग्रह बी सदा दी जिन्दगिया तांई ठेहरांदे होये राज्ज करें |ROM	6	1	तां अहां क्या ग्लान? क्या अहां पाप करदे रैह्न कि अनुग्रह मता होयें?ROM	6	2	कदीबी नी! अहां जाह्लू पाप तांई मरी गै तां भिरी गां जो तिस च किआं जिन्दगी कटगे?ROM	6	3	क्या तुहां नी जाणदे कि अहां सारेयां जिन्हां मसीह यीशु दा बपतिस्मा लैया, तिसदिया मौता दा बपतिस्मा लैया |ROM	6	4	कन्ने तिसा मौता दा बपतिस्मा पाणे ते अहां तिस सौगी दबूयो, तांकि जिआं मसीह पिता दी महिमा दिया बजाह ते मरेयां ते जिंदा होईया, तिआं ई अहां बी नौईयां जिन्दगिया दी चाल चलें | ROM	6	5	क्जोकि जाह्लू अहां तिसदी मौता दी समानता च तिस सौगी रैह्न, तां पक्का तिसदे जिंदे होणे दी समानता च बी रैंह्गे |ROM	6	6	अहां जाणदे हन्न कि म्हारा पराणा माणु दा रूप तिस सौगी सूलिया पर टूंगया तांकि पाप दा शरीर बेकार होई जां, कन्ने अहां गां जो पापे दे दासे दे रुपे च नी रैह्न |ROM	6	7	क्जोकि जेह्ड़ा मरिया, सैह पापे ते छूटी नैं धर्मी ठेहरया |ROM	6	8	इसतांई जे अहां मसीह सौगी मरिये, तां म्हारा वसुआस एह ऐ कि तिस सौगी जांगे बी |ROM	6	9	क्जोकि एह जाणदे हन्न कि मसीह मरेयां ते जिंदा होई नैं भिरी मरगा नी; तिस पर भिरी मौत दी प्रभुता नी होंगी |ROM	6	10	क्जोकि सैह जेह्ड़ा मरिया तां पापे तांई इक्क बरी मरिया; अपर जेह्ड़ा जिंदा ऐ तां परमात्में  तांई जिंदा ऐ |ROM	6	11	इआं ई तुहां बी अप्पु जो पापे तांई तां मारा; अपर परमात्में तांई मसीह यीशु च जिंदा ऐ समझा |ROM	6	12	इसतांई पाप तुहां नाशवान शरीरे च राज्ज ना करें, कि तुहां तिसदियां इच्छां दे अधीन रैह्या;ROM	6	13	कन्ने ना अपणे अंगा जो अधर्म दे हत्थयार होणे तांई पाप जो सौंपा, अपर अप्पु जो मरेयां ते  जिंदा होया जाणी नैं परमात्में यों सौंपा, कन्ने अपणे अंगा जो धर्म दे हत्थयार होणे तांई परमात्में यों  जो सौंपा |ROM	6	14	ताह्लू तुहां पर पाप दी प्रभुता नी होंगी, क्जोकि तुहां व्यवस्था दे अधीन नी अपर अनुग्रह   दे अधीन हन्न    |ROM	6	15	तां कया होया? क्या अहां इसतांई पाप करन कि अहां व्यवस्था दे अधीन हन्न? कदीबी नी!ROM	6	16	क्या तुहां नी जाणदे कि जिस दा हुक्म मनणे तांई तुहां अप्पु जो नौकरां साइआं सौंपी दिंदे हन्न तिसदे नौकर हन्न चाये पापे दे, जिसदा अन्त मौत ऐ, चाये आज्ञाकारिता दे, जिसदा अन्त धार्मिकता ऐ?ROM	6	17	अपर परमात्में दा धन्यावाद हो कि तुहां जेह्ड़ा पापे दे नौकर थे हुण मने ते तिसा शिक्षा जो मनणे आळे होई गै, जिसदे सांचे च ढालेयो थे,ROM	6	18	कन्ने तुहां जो पापां ते छुटकारा मिली गैया कन्ने तुहां धार्मिकता दे नौकर बणी गैयो हन्न   |ROM	6	19	मैं तुहां दिया शारिरीक कमजोरिया दिया बजाह ते माणुआं दी रीतिया पर ग्लांदा | जिआं   तुहां अपणे अंगा जो कुकर्म तांई अशुद्धता कन्ने कुकर्म दे नौकर बणाई नैं सौंपया था, तिआं   ई हुण अपणे अंगा जो पवित्रता तांई धार्मिकता दे नौकर बणाई नैं सौंपी देया |ROM	6	20	जाह्लू तुहां पापे दे नौकर थे, तां धार्मिकता दे पास्से ते अजाद थे |ROM	6	21	कन्ने जिन्हां गल्लां ते हुण तुहां शर्मिंदा होंदे हन्न, तिन्हां ते तिस बग्त तुहां क्या फळ पांदे थे? क्जोकि इन्हां दा अन्त तां मौत ऐ |ROM	6	22	अपर हुण पापे ते अजाद होई नैं कन्ने परमात्में दे नौकर बणी नैं तुहां जो फळ मिलेया जिसते पवित्रता हासल होंदी ऐ: कन्ने तिसदा अन्त सदा दी जिन्दगी ऐ | ROM	6	23	क्जोकि पापे दी दिहाड़ी तां मौत ऐ, अपर परमात्में दा वरदान म्हारे प्रभु मसीह यीशु च सदा दी जिन्दगी ऐ |ROM	7	1	हे भाऊओ, क्या तुहां नी जाणदे मैं व्यवस्था दे जाणने आळेयां नैं ग्लांदा कि जाह्लू तिकर माणु जिंदा रैंह्दा ऐ, ताह्लू तिकर तिस पर व्यवस्था दी प्रभुता रैंह्दी ऐ?ROM	7	2	क्जोकि व्याई जणास व्यवस्था दे मताबक अपणे लाड़े दे जीते जी तिस नैं बन्नूई ऐ, अपर जे  लाड़ा मरी जां, तां सैह लाड़े दी व्यवस्था ते छूटी गैई |ROM	7	3	इसतांई जे लाड़े दे जीते जी सैह कुसी दूये मरद दी होई  जां, तां व्यभिचारिणी केहलांगी, अपर जे लाड़ा मरी जां, तां सैह तिसा व्यवस्था ते छूटी गैई, ऐत्थू तिकर कि जे कुसी दूये मरद दी होई जां तमी व्यभिचारिणी नी होंगी |ROM	7	4	तिआं ई हे मेरे भाऊओ, तुहां बी मसीह दी शरीरे दिया बजाह ते व्यवस्था तांई मरे होये बणी गैयो, कि तिस दूये दे होई जा, जेह्ड़ा मरेयां ते जिंदा होईया, तांकि अहां परमात्में तांई फळ लैयोन |ROM	7	5	क्जोकि जाह्लू अहां शारीरिक थे, तां पापां दियां इच्छां जेह्ड़ियां व्यवस्था दिया बजाह ते थियां, मौत दा फळ पैदा करणे तांई म्हारे अंगा च कम्म करदी थी |ROM	7	6	अपर जिसदे बंधने च अहां थे तिस तांई मरी नैं,  हुण व्यवस्था ते देह्यो छूटी गै, कि लेख दी पराणी रीतिया पर नी, अपर आत्मां दी नौई रीतिया पर सेवा करदे हन्न |ROM	7	7	तां अहां क्या ग्लान? क्या व्यवस्था पाप ऐ? कदीबी नी! अपर बगैर व्यवस्था दे मैं पापे जो नी पणछैणदा : व्यवस्था जे नी ग्लांदी, कि लालच मत करा तां मैं लालचे जो नी जाणदा |ROM	7	8	अपर पापें मौका पाई नैं हुक्मे दिया बजाह ते मिन्जो च सब तरांह दा लालच पैदा कित्या, क्जोकि बगैर व्यवस्था पाप मुर्दा ऐ |ROM	7	9	मैं तां व्यवस्था बगैर पैहले जिंदा था, अपर जाह्लू हुक्म आया, तां पाप जी गैया, कन्ने मैं मरी गैया |ROM	7	10	कन्ने सैई हुक्म जेह्ड़ा जिन्दगिया तांई था, मेरे तांई मौता दी बजाह ठेहरेया |ROM	7	11	क्जोकि पापें मौका पाई नैं हुक्मे दे दुआरा मिन्जो बेहकाया, कन्ने तिसदिया बजाह ते मिन्जो मारी बी दित्ता |ROM	7	12	इसतांई व्यवस्था पवित्र ऐ, कन्ने हुक्म बी ठीक कन्ने खरा ऐ |ROM	7	13	तां क्या सैह जेह्ड़ा खरा था, मेरे तांई मौत ठेहरी? कदीबी नी! अपर पाप तिसा छैल चीज्जां दियां बजाह ते मेरे तांई मौत पैदा करणे आळा होया कि तिसदा पाप होणा प्रकट होयें, कन्ने    हुक्म दिया बजाह ते पाप बड़ा ई पापमय ठेहरेया |ROM	7	14	अहां जाणदे हन्न कि व्यवस्था तां आत्मिक ऐ, अपर मैं शारीरिक कन्ने पापे दे हत्थ बिकेया होया ऐ |ROM	7	15	जेह्ड़ा मैं करदा तिसियो नी जाणदा; क्जोकि जेह्ड़ा मैं चाहंदा सैह नी करा करदा, अपर जिसते मिन्जो गुस्सा होंदा ऐ सैई करदा ऐ |ROM	7	16	जे जेह्ड़ा मैं नी चाहंदा सैई करदा ऐ, तां मैं मन्नी लैंदा कि व्यवस्था खरी ऐ |ROM	7	17	तां ऐदेयी हालता च तिसदा करणे आळा मैं नी, अपर पाप ऐ जेह्ड़ा मिन्जो च बसेया ऐ |ROM	7	18	क्जोकि मैं जाणदा कि मिन्जो च मतलब मेरे शरीर च कोई छैल चीज्ज बास नी करदी | इच्छा तां मिन्जो च ऐ, अपर खरे कम्म मिन्जो ते बणी नी पौंदे |ROM	7	19	क्जोकि जिस खरे कम्मे दी मैं इच्छा करदा, सैह तां नी करदा, अपर जिसा बुराईया दी इच्छा नी करदा, सैही करा करदा ऐ |ROM	7	20	कन्ने जे मैं सैई करदा जिसदी इच्छा नी करदा, तां तिसदा करणे आळा मैं नी रैह्या, अपर पाप जेह्ड़ा मिन्जो च बसेया ऐ |ROM	7	21	इआं ई मैं एह व्यवस्था पांदा कि जाह्लू भलाई करणे दी इच्छा करदा, तां बुराई मेरे अल्ल ओंदी ऐ |ROM	7	22	क्जोकि मैं अंदरूनी माणुत्व ते तां परमात्में दिया व्यवस्था ते बड़ा खुश रैंह्दा |ROM	7	23	अपर मिन्जो अपणे अंगा च दूये तरांह दी व्यवस्था दुस्सदी ऐ, जेह्ड़ी मेरी अक्ला दिया व्यवस्था नैं लड़दी ऐ कन्ने मिन्जो पाप दी व्यवस्था दे बंधने च पांदी ऐ जेह्ड़ी मेरे अंगा च ऐ |ROM	7	24	मैं किआं अभागा माणु ऐ ! मिन्जो इसा मौता दिया देहा ते कुण छड़ांगा? ROM	7	25	मैं अपणे प्रभु यीशु मसीह दिया बजाह ते परमात्में दा धन्यावाद करदा; इसतांई मैं अप्पु अक्ला नैं पाप दी व्यवस्था दा, अपर शरीरे ते पापे दी व्यवस्था दा सेवन करदा ऐ |ROM	8	1	हुण जेह्ड़ा मसीह यीशु च ऐ, तिन्हां पर सज्जा दा हुक्म नी | [ क्जोकि सैह शरीर दे मताबक नी अपर आत्मां दे मताबक चलदे हन्न |]ROM	8	2	क्जोकि जिन्दगी दी आत्मां दी व्यवस्था नैं मसीह यीशु च मिन्जो पापे दी कन्ने मौता दी व्यवस्था ते अजाद करी दित्ता |ROM	8	3	क्जोकि जेह्ड़ा कम्म व्यवस्था शरीरे दिया बजाह ते कमजोर होई नैं नी करी सकेया, तिस जो परमात्में कित्ता, मतलब अपणे ई पुत्तरे जो पापमय शरीरे दी समानता च कन्ने पापबलि होणे तांई घल्ली नैं, शरीरे च पापे पर सज्जा दा हुक्म दित्ता |ROM	8	4	इसतांई कि व्यवस्था दी विधि अहां च जेह्ड़ा शरीरे दे मताबक नी अपर आत्मां दे मताबक चलदा ऐ, पूरी कित्ती जां |ROM	8	5	क्जोकि शारीरिक माणु शरीर दी गल्लां पर मन लगांदे हन्न; अपर आध्यत्मिक आत्मां दी गल्लां पर मन लगांदे हन्न   |ROM	8	6	शरीर पर मन लगाणा तां मौत ऐ, अपर आत्मां पर मन लगाणा जिन्दगी कन्ने शांति ऐ; ROM	8	7	क्जोकि शरीरे पर मन लगाणा तां परमात्में नैं बैर रखणा ऐ, क्जोकि ना तां परमात्में दिया व्यवस्था दे अधीन हन्न कन्ने नी होई सकदा ऐ; ROM	8	8	कन्ने जेह्ड़ा शारीरिक हालता च ऐ, सैह परमात्में जो खुश नी करी सकदे |ROM	8	9	अपर जाह्लू कि परमात्में दा आत्मां तुहां च बसदा ऐ, तां तुहां शारीरिक हालता च नी अपर आत्मिक हालता च हन्न| जे कुसी च मसीह दा आत्मां नी तां सैह तिसदा जण नी |ROM	8	10	जे मसीह तुहां च ऐ, तां देह पापे दिया बजाह ते मरियो ऐ; अपर आत्मां धार्मिकता दिया बजाह ते जिंदा ऐ |ROM	8	11	जे तिस दा आत्मां जिन्हीं यीशु जो मरेयां च जिंदा कित्या, तुहां च बसेया ऐ; तां जिन्हीं मसीह जो मरेयां च जिंदा कित्या, सैह तुहां दी नश्वर देहां जो बीअपणी आत्मां दिया बजाह ते जेह्ड़ा तुहां च बसेया ऐ, जिंदा करगा |ROM	8	12	इसतांई हे भाऊओ, अहां शरीर दे कर्जदार नी कि शरीरे दे मताबक दिन कटन,ROM	8	13	क्जोकि जे तुहां शरीर दे मताबक दिन कटगे तां मरगे; जे आत्मां ते देह दियां इच्छां जो मारगे तां जिंदा रैंह्गे |ROM	8	14	इसतांई कि जितणे लोक परमात्में दिया आत्मां दे चलाये चलदे हन्न, सैह ई परमात्में  दे पुत्तर हन्न   |ROM	8	15	क्जोकि तुहां जो दासत्व दी आत्मां नी मिली कि भिरी डरेयो हन्न, अपर लेपालकपन दी आत्मां मिलियो ऐ, जिसते अहां हे अब्बा, हे पिता ग्लाई नैं पुकारदे हन्न |ROM	8	16	आत्मां अप्पु ई म्हारी आत्मां सौगी गवाही दिंदा ऐ, कि अहां परमात्में दी औलाद हन्न;ROM	8	17	कन्ने जे औलाद ऐ तां वारस बी, अपर परमात्में दे वारस कन्ने मसीह दे संगी वारस हन्न, कि जाह्लू अहां तिस सौगी दुख उठान तां तिस सौगी महिमा पान,ROM	8	18	क्जोकि मैं समझदा कि इस बग्ते दे दुख कन्ने क्लेश तिसा महिमा दे सामणे, जेह्ड़ा अहां पर प्रकट होणे आळी ऐ, कुच्छ बी नी ऐ |ROM	8	19	क्जोकि सृष्टि बड़ी आशाभरी नजरां नैं परमात्में दे पुत्तरां दे प्रकट होणे दे इंतजार च हन्न |ROM	8	20	क्जोकि सृष्टि अपणी इच्छा ते नी अपर अधीन करणे आळे दे पास्से ते, व्यवसथा दे अधीन इसा आशा नैं दित्ती गैई,ROM	8	21	कि सृष्टि बी अप्पु ई विनाश दे दासत्व ते छूटकारा पाई नैं, परमात्में दी औलांदा दी महिमा दी अजादी हासल करगी |ROM	8	22	क्जोकि अहां जाणदे हन्न कि सारी सृष्टि अल्ली तिकर मिली नैं केहरांदी कन्ने पीड़ाआं च पैइयो तड़फदी ऐ;ROM	8	23	कन्ने केवल सैई नी अपर अहां बी जिन्हां अल्ल आत्मां दा पैहला फळ ऐ, अप्पु ई अपणे च केहरांदे हन्न; कन्ने लेपालक होणे दी, अपर अपणे शरीरे दे छूटकारे दा इंतजार करदे हन्न |ROM	8	24	इस आशा दे दुआरा म्हारा उद्धार होया ऐ; अपर जिस चीज्जा दी आशा कित्ती जांदी ऐ, जाहलू सैह दिखणे च आये तां भिरी आशा कुत्थू रैह्यी? क्जोकि जिस चीज्जा जो कोई दिक्खा दा ऐ तिसा दी आशा क्या करगा?ROM	8	25	अपर जिसा चीज्जा जो अहां नी दिखदे, जे तिसा दी आशा रखदे हन्न, तां धीरज नैं तिसदा इंतजार बी करदे हन्न |ROM	8	26	इसी तरीके नैं आत्मां बी म्हारी कमजोरिया च मदद करदा ऐ : क्जोकि अहां नी जाणदे कि प्रार्थना कुस तरीके नैं करणा चाइदी, अपर आत्मां अप्पु ई ऐदेयी आहें भरी भरी नैं, जेह्ड़ा बयाने ते बाहर ऐ, म्हारे तांई विणती करदा ऐ;ROM	8	27	कन्ने दिलां जो जाचणे आळा जाणदा ऐ कि आत्मां दी मनसा क्या ऐ? क्जोकि सैह पवित्र लोकां तांई परमात्में दी इच्छा दे मताबक विणती करदा ऐ |ROM	8	28	अहां जाणदे हन्न कि जेह्ड़े लोक परमात्में नैं प्यार रखदे हन्न, तिन्हां तांई सारियां गल्लां मिली नैं भलाई ई पैदा करदी ऐ; मतलब तिन्हां ई तांई जेह्ड़े तिसदिया इच्छा दे मताबक सदेयो हन्न   |ROM	8	29	क्जोकि जिन्हां जो तिन्हीं पैहले ते जाणी लैया ऐ तिन्हां जो पैहले ते ठेहराया बी ऐ कि तिसदे पुत्तरे दे स्वरूप च हन्न, तांकि सैह मत्ते भाईयां च पैहलौठा ठेहरें |ROM	8	30	भिरी जिन्हां जो तिन्हीं पैहले ते ठेहराया तिन्हां जो सदेया बी; कन्ने जिन्हां जो धर्मी ठेहराया, तिन्हां जो महिमा बी दित्ती ऐ |ROM	8	31	अहां इन्हां गल्लां दे बारे च क्या ग्लान? जे परमात्मां म्हारे पास्सें ऐ, तां म्हारा विरोधी कुण होई सकदा ऐ?ROM	8	32	जिन्हीं अपणे सक्के पुत्तरे जो बी नी रक्खी छडेया, अपर तिसियो अहां सारेयां तांई दैई दित्ता, सैह तिस सौगी अहां जो कन्ने सब कुच्छ क्जो नी दिंगा?ROM	8	33	परमात्में दे चुणेयां पर दोस कुण लगांगा? परमात्मां ई ऐ जेह्ड़ा तिन्हां जो धर्मी ठेहराणे आळा ऐ |ROM	8	34	भिरी कुण ऐ जेह्ड़ा सज्जा दा हुक्म दिंगा? मसीह ई ऐ जेह्ड़ा मरी गैया अपर मुड़देयां ते जिंदा बी होइया, कन्ने परमात्में दे सज्जे बक्खे ऐ, कन्ने म्हारे तांई मिनतां बी करदा ऐ |ROM	8	35	कुण अहां जो मसीह दे प्यारे ते लग्ग करगा? क्या क्लेश, या मुसीबत, या उपद्रव, या अकाल, या नंगाई, या जोखिम, या तलवार?ROM	8	36	जिआं लिख्या ऐ, “तिज्जो तांई अहां दिन भर खून करदे जांदे हन्न; अहां बध होणे आळी भेडां साइआं गिणेयों हन्न |”ROM	8	37	अपर इन्हां सारियां गल्लां च अहां तिसदिया बजाह ते जिन्हीं अहां नैं प्यार कित्या ऐ, जयवंत ते बी बधी नैं ऐ |ROM	8	38	क्जोकि मैं पक्काजाणदा कि ना मौत, ना जिन्दगी, ना सुअर्गदूत, ना प्रार्थनायें, ना वर्तमान, ना भविष्य, ना सामर्थ, ना उंचाई, ROM	8	39	ना गेहराई कन्ने ना कोई होर सृष्टि अहां जो परमात्में दे प्यारे ते जेह्ड़ा म्हारे प्रभु मसीह यीशु च ऐ, लग्ग करी सकगी |ROM	9	1	मैं मसीह च सच ग्लांदा, मैं झूठ नी ग्ला दा कन्ने मेरा विवेक बी पवित्र आत्मां च गवाही दिंदा ऐ |ROM	9	2	कि मिन्जो बड़ा शोक ऐ, कन्ने मेरा मन सदा दुखी रैंह्दा ऐ,ROM	9	3	क्जोकि मैं ऐत्थू तिकर चाहंदा था कि अपणे भाऊयां तांई जेह्ड़ा शरीरे दे भाव ते मेरे रिश्तेदार हन्न, अप्पु ई मसीह शापित होई जांदा |ROM	9	4	सैह इस्राएली ऐ, कन्ने लेपालकपन दा हक्क कन्ने महिमा कन्ने वायदे कन्ने व्यवस्था कन्ने    भक्तियां कन्ने प्रतिज्ञायें तिन्हां दियां हन्न  |ROM	9	5	पुरखे बी तिन्हां ई हन्न, कन्ने मसीह बिन शरीर दे भाव ते तिन्हां ई ते होया | सबना दे उपर परम परमात्मां जुगा जुग धन ऐ | आमीन |ROM	9	6	अपर एह नी कि परमात्में दा वचन टली गैया, इसतांई कि जेह्ड़े इस्राएल दे वंश हन्न, सैह सारे इस्राएली नी;ROM	9	7	कन्ने ना अब्राहम दे वंश होणे दिया बजाह ते सारे तिसदी संतान होये, अपर (लिख्या ऐ ) “इसहाक ते ई तेरा वंश होंगा |”ROM	9	8	मतलब शरीरे दी औलाद परमात्में दी औलाद नी, अपर प्रतिज्ञा दी औलाद वंश गिणेयों जांदे हन्न |ROM	9	9	क्जोकि प्रतिज्ञा दा वचन एह ऐ : मैं इस बग्ते दे मताबक ओंगा, कन्ने सारा दा पुत्तर होंगा |”ROM	9	10	कन्ने सिर्फ ऐही नी, अपर जाह्लू रिबका बी इक्की ते मतलब म्हारे बुड़े इसहाके ते गर्भवती थी,ROM	9	11	कन्ने अल्ली तिकर ना तां जागत जन्मेयो थे, कन्ने ना तिन्हां कुच्छ खरा या बुरा कित्ता था; इसतांई कि परमात्में दी मनसा जेह्ड़ा तिस दे चुणी लैणे दे मताबक ऐ, कर्मा दिया बजाह ते नी अपर सदणे आळे दिया बजाह ते ऐ, बणी रैह्य :ROM	9	12	तिन्हीं ग्लाया, “जेठा लोक्के दा नौकर होंगा |”ROM	9	13	जिआं लिख्या ऐ, “मैं याकूबे नैं प्यार कित्या, अपर एसावे जो प्यारा नी जाणेया |”ROM	9	14	इसतांई अहां क्या ग्लान? क्या परमात्में दे ऐत्थू अन्याय ऐ? कदीबी नी |ROM	9	15	क्जोकि सैह मूसा नैं ग्लांदा ऐ, “मैं जिस कुसी पर दया करणा चां तिस पर दया करगा, कन्ने जिस कुस पर कृपा करणा चां तिस पर कृपा करगा |”ROM	9	16	कन्ने एह ना तां चाहणे आळे दी, ना दौड़णे आळे दी अपर दया करणे आळे परमात्में  दी गल्ल ऐ |ROM	9	17	क्जोकि पवित्रशास्त्रे च फिरौने नैं ग्लाया गैया, “मैं तिज्जो इसतांई खरेड़या ऐ कि तिज्जो च अपणी सामर्थी दिक्खां, कन्ने मेरे नांये दा प्रचार सारिया धरतिया पर होयें |”ROM	9	18	इसतांई सैह जिस पर चाहंदा ऐ तिस पर दया करदा ऐ, कन्ने जिसियो चाहंदा ऐ तिसियो कठोर करी दिंदा ऐ |ROM	9	19	कन्ने तू मिन्जो नैं ग्लांगा, “सैह भिरी क्जो दोस लगांदा ऐ? कुण तिसदिया इच्छा दा सामणा करदा ऐ?ROM	9	20	हे माणु, खरा तू कुण ऐ जेह्ड़ा परमात्में दा सामणा करदा ऐ? क्या दबीयो होई चीज्ज दबणे आळे नैं ग्लाई सकदी ऐ, “तैं मिन्जो ऐदेया क्जो बणाया ऐ?”ROM	9	21	क्या कुमाहर जो चिक्का पर हक्क नी कि इक्की ई लोंदे ते इक्क पांडा आदरे तांई, कन्ने    दूये जो अपमाने तांई बणाये?ROM	9	22	तां इस च कुण देह्यी चमत्कार दी गल्ल ऐ कि परमात्में अपणा गुस्सा दस्सणे कन्ने    अपणी सामर्थ प्रकट करणे दी इच्छा ते गुस्से दे पांडेयां दी, जेह्ड़े विनाश तांई त्यार कित्ते गैयो थे, बड़े धीरज ते ठीक;ROM	9	23	कन्ने दया दे पांडे पर, जिन्हां जो तिन्हीं महिमा तांई पैहले ते त्यार कित्या, अपणी महिमा दे धन जो प्रकट करणे दी इच्छा कित्ती?ROM	9	24	मतलब अहां पर जिन्हां जो तिन्हीं ना सिर्फ यहूदियां च, अपर होरनी जातियां ते बी सदेया |ROM	9	25	जिआं सैह होशे दिया कताबा च बी ग्लांदा ऐ, “जेह्ड़ा मेरी प्रजा नी थी, तिन्हां जो मैं अपणी प्रजा ग्लांगा; कन्ने जेह्ड़ी प्यारी नी थी, तिसायो प्यारी ग्लांगा |ROM	9	26	कन्ने देह्या होंगा कि जिस जगाह च तिन्हां एह ग्लाया था कि तुहां मेरी प्रजा नी हन्न,  तिसा जगाह सैह जिंदे परमात्में दी औलादा दे नांये ते जाणे जांगे |”ROM	9	27	कन्ने यशायाह इस्राएले दे बारे च डडी नैं ग्लांदा ऐ, “चां इस्राएले दी औलांदा दी गिणती समंदरे दिय रेता बराबर होयें, तमी तिन्हां च थोड़े ई बचगे |ROM	9	28	क्जोकि प्रभु अपणां वचन धरती पर पूरा करी नैं, धार्मिकता ते तौली तिसियो सिद्ध करगा |”ROM	9	29	जिआं यशायाहें पैहले बी ग्लाया था, “जे सेनाओं दा प्रभु म्हारे तांई कुच्छ वंश नी छडदा, तां अहां सदोमे साइआं होई जांदे, कन्ने अमोरा दे सदृश ठेहरदे |”ROM	9	30	कन्ने अहां क्या ग्लान? एह कि होरनी जातियां नैं जेह्ड़े धार्मिकता दी तोप नी करदे थे, धार्मिकता हासल कित्ती मतलब तिसा धार्मिकता जो जेह्ड़ी वसुआसे ते ऐ;ROM	9	31	अपर इस्राएली जेह्ड़े धर्म दी व्यवस्था दी तोप करदे थे तिसा व्यवस्था तक नी पुज्जे |ROM	9	32	कुस तांई? इसतांई कि सैह वसुआसे ते नी, अपर मन्ना कर्मा ते तिसदी तोप करदे | तिन्हां  तिस ठोकरा दे पत्थरे पर ठोकर खादी, ROM	9	33	जिआं लिख्या ऐ, “दिक्खा, मैं सिय्योन च इक्क ठोकर लगणे दा पत्थर, कन्ने ठोकर खाणे दा सप्पड़ रखदा ऐ, कन्ने जेह्ड़ा तिस पर वसुआस करगा सैह शर्मिंदा नी होंगा |ROM	10	1	हे भाऊओ, मेरे दिले दी इच्छां कन्ने तिन्हां तांई परमात्में नैं मेरी प्रार्थना ऐ कि सैह उद्धार पां |ROM	10	2	क्जोकि मैं तिन्हां दी गवाही दिंदा कि तिन्हां जो परमात्में तांई धुन रैंह्दी ऐ अपर अक्लमंदा  सौगी नी |ROM	10	3	क्जोकि सैह परमात्में दी धार्मिकता ते अनजाण होई नैं कन्ने अपणी धार्मिकता स्थापित करणे दा प्रयास करी नैं, परमात्में दी धार्मिकता दे अधीन नी होये |ROM	10	4	क्जोकि हर इक्क वसुआस दे निमित मसीह व्यवस्था दा अन्त ऐ |ROM	10	5	क्जोकि मूसें एह लिख्या ऐ कि जेह्ड़ा माणु तिसा धार्मिकता पर जेह्ड़ा व्यवस्था ते ऐ, चलदा ऐ, सैई तिसा ते जिंदा रैंह्गा |ROM	10	6	अपर जेह्ड़ी धार्मिकता वसुआसे ते ऐ, सैह इआं ग्लांदी ऐ, “तू अपणे दिले च एह ना ग्लाणा कि सुअर्गे पर कुण चढ़गा?” (मललब मसीह जो लौआणे तांई,)ROM	10	7	या “अधोलोक च कुण लौंगा?” (मतलब मसीह जो मरेयां ते जिंदा करी नैं उपर लैयोणे तांई)ROM	10	8	अपर सैह क्या ग्लांदी ऐ? एह कि “वचन तेरे नैड़े ऐ, तेरे मुँमे च कन्ने तेरे दिले च ऐ,” एह   सैई वसुआसे दा वचन ऐ, जेह्ड़ा अहां प्रचार करदे हन्न  ,ROM	10	9	कि जे तू अपणे मुँमे ते यीशु जो प्रभु जाणी नैं अंगीकार करें, कन्ने अपणे दिले ते वसुआस करें कि परमात्में तिसियो मरेयां ते जिंदा कित्या, तां तू पक्का उद्धार पांगा |ROM	10	10	क्जोकि धार्मिकता तांई दिले ते वसुआस कित्ता जांदा ऐ, कन्ने उद्धार तांई मुँमे ते अंगीकार कित्ता जांदा ऐ |ROM	10	11	क्जोकि पवित्रशास्त्र एह ग्लांदा ऐ, “जेह्ड़ा कोई तिस पर वसुआस करगा सैह शर्मिंदा नी होंगा |ROM	10	12	यहूदियां कन्ने यूनानियां च कुच्छ भेद नी इसतांई कि सैह सारेयां दा प्रभु ऐ कन्ने अपणे सारे नां लैणे आळेयां तांई उद्धार ऐ |ROM	10	13	क्जोकि, “जेह्ड़ा कोई प्रभु दा नां लेंगा सैह उद्धार पांगा |”ROM	10	14	जिस पर तिन्हां वसुआस नी कित्ता, सैह तिसदा नांअ किआं लैन? कन्ने जिसदे बारे सुणेया नी तिस पर किआं वसुआस करन? कन्ने प्रचारक बगैर किआं सुणन?ROM	10	15	कन्ने जे घल्ले नी जान, तां किआं प्रचार करन? जिआं लिख्या ऐ, “तिन्हां दे पैर क्या ई सुहावणे हन्न, जेह्ड़ा खरियां गल्लां दा सुसमाचार सुणादे हन्न |”ROM	10	16	अपर सारेयां तिस सुसमाचारे पर कन्न नी लगाया : यशायाह ग्लांदा ऐ, “हे प्रभु कुणी म्हारे समाचारे पर वसुआस कित्ता ऐ?”ROM	10	17	कन्ने वसुआस सुणने ते कन्ने सुणना मसीह दे वचन ते होंदा ऐ |ROM	10	18	अपर मैं ग्लांदा, क्या तिन्हां नी सुणेया? सुणेया तां जरूर ऐ; क्जोकि लिख्या ऐ, “तिन्हां दे स्वर सारिया धरती पर, कन्ने तिन्हां दे वचन संसारे उस बन्ने तिकर पुज्जी गै हन्न |”ROM	10	19	मैं भिरी ग्लांदा, क्या इस्राएली नी जाणदे थे? पैहले तां मूसा ग्लांदा ऐ, “मैं तिन्हां दिया बजाह ते जेह्ड़ी जाति नी, तुहां दे दिले च जळन पैदा करगा; मैं इक्क मूढ़ जातिया दिया बजाह ते तुहां जो रिस दिलांगा |”ROM	10	20	भिरी यशायाह बडे हियाव दे सौगी ग्लांदा ऐ, “जेह्ड़े मिन्जो नी तोपदे थे, तिन्हां मिन्जो पाई लैया; कन्ने जेह्ड़े पूछ्दे बी नी थे, तिन्हां पर मैं प्रकट होई गैया |” ROM	10	21	अपर इस्राएले दे बारे च सैह एह जाति ग्लांदा ऐ, “मैं सारा दिन अपणे हत्थे इक्क हुक्म नी मनणे आळी कन्ने विवाद करणे आळी प्रजा दे पास्से पसारे रैह्या |”ROM	11	1	इसतांई मैं ग्लांदा, क्या परमात्में अपणी प्रजा जो त्यागी दित्ता? कदीबी नी! मैं बी तां इस्राएली ऐ; अब्राहम दे वंश कन्ने बिन्यामीन दे गोत्र ते ऐ |ROM	11	2	परमात्में अपणी तिसा प्रजा जो नी त्याग्या, जिसायो तिन्हीं पैहले ते ई जाणेया | क्या तुहां नी जाणदे कि पवित्रशास्त्र एलिय्याह दे बारे च क्या ग्लांदा ऐ, कि सैह इस्राएल दे वरखलाफे च परमात्में नैं विणती करदा ऐ?ROM	11	3	“हे प्रभु, तिन्हां तेरे भविष्यवक्तां जो मारी दित्ता, कन्ने तेरी वेदियां जो ढाई दित्ता ऐ; कन्ने मैं ई किल्ला बचेया ऐ, कन्ने सैह मेरिया जान्नी दे बी खोजी हन्न   |ROM	11	4	अपर परमात्में ते तिसियो क्या जबाब मिलेया, “मैं अपणे तांई सत हजार मर्द रखी छडेयो हन्न, जिन्हां बाअले दे गां गोडे टेके हन्न   |ROM	11	5	ठीक इसा रीतिया नैं इस बग्त बी, अनुग्रह नैं चुणेयों कुच्छ लोक बाकी हन्न   |ROM	11	6	जे एह अनुग्रह ते होया ऐ, तां भिरी कर्मा ते नी; नी तां अनुग्रह भिरी अनुग्रह नी रैह्या |ROM	11	7	इसतांई परणाम क्या होया, एह कि इस्राएली जिसदी तोपा च थे, सैह तिन्हां नी मिलेया; पर चुणेयां जो मिलेया, कन्ने बाकि लोक कठोर कित्ते गै |ROM	11	8	जिआं लिख्या ऐ, “परमात्में तिन्हां जो अज्ज दे दिन तिकर बड़ीया निदरां च पाई दित्या ऐ, कन्ने ऐदेयी अंखी दित्तियां जेह्ड़े नी दिखन कन्ने ऐदेय कन्न जेह्ड़े ना सुणन |”ROM	11	9	कन्ने दाऊद ग्लांदा ऐ, “तिन्हां दा खाणा तिन्हां तांई जाळ कन्ने फंदा, कन्ने ठोकर कन्ने    सज्जा दी बजाह होई जां |ROM	11	10	तिन्हां दियां अंखी पर नैहरा छाई गैया तांकि ना दिखन, कन्ने तू सदा तिन्हां दी पीठा जो झुकाये रख |”ROM	11	11	कन्ने मैं ग्लांदा क्या तिन्हां इसतांई ठोकर खादी कि पैई गै, कदीबी नी! अपर तिन्हां दे पोणे दी बजाह होरनी जातिआं   जो उद्धार मिलेया, कि तिन्हां जो जळण होयें |ROM	11	12	इसतांई जे तिन्हां दा पोणा संसारे तांई धन कन्ने तिन्हां दी कमी होरनी जातिआं तांई योजना दी बजाह होई, तां तिन्हां दी भरपूरिया ते क्या कुच्छ नी होंगा |ROM	11	13	मैं तुहां होरनी जातिआं नैं एह गल्लां ग्लांदा | जाह्लू कि मैं होरनी जातिआं तांई प्रेरित ऐ तां मैं अपणी सेवा दी बड़ाई करदा ऐ |ROM	11	14	तांकि कुस तरीके नैं मैं अपणे रिश्तेदारां च जळण पैदा करवाई नैं तिन्हां च कई इक्की दा उद्धार करां |ROM	11	15	क्जोकि जाह्लू तिन्हां दा त्याग दित्ता जाणा संसार दे मिलाप दी बजाह होई, तां क्या तिन्हां दा ग्रहण कित्ता जाणां मरेयां ते जिंदे होणे दे बराबर नी होंगा |ROM	11	16	जाह्लू भेंट दा पैहला पेड़ा पवित्र ठेहरया, तां पूरा गुन्या होया आटा बी पवित्र ऐ; कन्ने    जाह्लू जड़ पवित्र ठेहरी, तां डालियां बी देह्यी ई ऐ |ROM	11	17	अपर जे कुच्छ डालियां तोड़ी दित्तियां, कन्ने तू जंगली जैतून होई नैं तिन्हां च साटा गैया, कन्ने जैतून दी जड़ा दी चिकनाई दा भागी होया ऐ, ROM	11	18	तां डालियां पर कमंड ना करणा; कन्ने जे तू कमंड करें तां जाणी रख कि तू जड़ा जो नी अपर जड़ तिज्जो संभालदी ऐ |ROM	11	19	भिरी तू ग्लांगा, “डालियां इसतांई तोड़ियां कि मैं साटा जां |”ROM	11	20	ठीक ऐ, सैह तां वेवसुआसे दिया बजाह ते तोड़ी, अपर तू वसुआस नैं बणेयां रैंह्दा ऐ इसतांई कमंडी मत हो, अपर डर मन,ROM	11	21	क्जोकि जाह्लू परमात्में सुभाविक डालियां जो नी छडेया तां तिज्जो बी नी छडेगा |ROM	11	22	इसतांई परमात्में दी कृपा कन्ने कड़ाई जो दिक्ख! जेह्ड़ा पैई गै तिन्हां पर कड़ाई, अपर तिज्जो पर कृपा, जे तू तिस बणेयां रैंह्य, नी तां तू बी बडेया जांगा |ROM	11	23	सैह बी जे वेवसुआसे च नी रैह्न, तां साटे जांगे; क्जोकि परमात्मां तिन्हां जो भिरी ऐ सकदा ऐ |ROM	11	24	क्जोकि जे तू तिस जैतून ते, जेह्ड़ा सुभावे ते जंगली ऐ, बडेया गेया कन्ने सुभाव दे बरखलाफ खरे जैतूने च साटेया गैया, तां एह जेह्ड़ियां सुभाविक डालियां हन्न, अपणे ई जैतूने च क्जो नी साटे जांगे |ROM	11	25	हे भाऊओ, कुत्की देह्या ना होयें कि तुहां अप्पु जो अक्लमंद समझी लैया; इसतांई मैं नी चाहंदा कि तुहां इस भेदे ते अनजाण रैह्या कि जाह्लू तिकर होर जातियां पूरे तरीके नैं प्रवेश नी कर लैन, ताह्लू तिकर इस्राएले दा इक्क हिस्सा ऐदेया कठोर रैंह्गा |ROM	11	26	कन्ने इस तरीके नैं सारा इस्राएल उद्धार पांगा | जिआं लिख्या ऐ, “छडाणे आळा सिय्योने ते ओंगा, कन्ने अभक्ति जो याकूबे ते दूर करगा;ROM	11	27	कन्ने तिन्हां सौगी मेरी ऐही गल्ल होंगी, जाह्लू कि मैं तिन्हां दे पापां जो दूर करी दिंगा |”ROM	11	28	सुसमाचार दे भाव ते तां तुहां तांई सैह परमात्में दे बैरी हन्न, अपर चुणी लियो जाणे दे भाव ते सैह पितरां दिया बजाह ते प्यारे हन्न |ROM	11	29	क्जोकि परमात्में दे वरदान कन्ने बुलाहट अटल ऐ |ROM	11	30	क्जोकि जिआं तुहां पैहले परमात्में दा हुक्म नी मनेया, अपर हुण तिन्हां दे हुक्म नी मनणे ते तुहां पर दया होई;ROM	11	31	तिआं ई तिन्हां बी हुण हुक्म नी मनेया, कि तुहां पर जेह्ड़ी दया होंदी ऐ इसते तिन्हां पर दया होयें |ROM	11	32	क्जोकि परमात्में सबना जो हुक्म उल्लघन दा बंदी बणांई नैं रखेया, तांकि सैह सारेयां पर दया करें |ROM	11	33	आहा! परमात्में दा धन कन्ने अक्ल कन्ने ज्ञान क्या ई गंभीर ऐ! तिस दे वचार किआं   अथाह, कन्ने तिसदे रस्ते किआं अगम हन्न !ROM	11	34	 “प्रभु दी अक्ला जो कुणी जाणेया, या तिसदा मंत्री कुण होया |ROM	11	35	या कुणी पैहले तिसियो कुच्छ दित्ता ऐ जिसदा बदला तिसियो दित्ता जां |” ROM	11	36	क्जोकि तिस दे पास्से ते, कन्ने तिसदिया बजाह ते कन्ने तिस तांई सब कुच्छ ऐ | तिसदी महिमा जुगा जुग होंदी रैह्य आमीन |ROM	12	1	इस तांई हे भाऊओ, मैं तुहां नैं परमात्में दी दया याद दिलाई नैं विणती करदा कि अपणे शरीरां जो जिंदा, कन्ने पवित्र, कन्ने परमात्में जो भावदा होया बलिदान करी नैं चढ़ा | ऐही तुहां दी आत्मिक सेवा ऐ |ROM	12	2	इस संसार दे सदृश बणा; अपर तुहां दे मन दे नौये होई जाणे ते तुहां दा चाल चलन बी बदलदा जां, जिसते तुहां परमात्में दी खरी, कन्ने भांदी, कन्ने सिद्ध इच्छा अनुभव नैं पता करदे रैह्या |ROM	12	3	क्जोकि मैं तिस अनुग्रह दिया बजाह जेह्ड़ा मिन्जो मिलेया ऐ, तुहां च हर इक्की नैं ग्लांदा कि जिआं समझणा चाइदा तिसते बधी नैं कोई बी अप्पु जो नी समझें; अपर जिआं परमात्में हर इक्की जो वसुआस परणाम दे मताबक बंडी दित्ता ऐ, तिआं ई सुबुद्धि दे सौगी अपणे जो समझन |ROM	12	4	क्जोकि जिआं म्हारे इक्की शरीरे च मते अंग हन्न, कन्ने सारे अंगा दा इक्क ई देह्या कम्म नी;ROM	12	5	तिआं ई अहां जो जेह्ड़े मते हन्न, मसीह च इक दूये दे अंग हन्न   |ROM	12	6	जाह्लू कि तिस अनुग्रह दे मताबक जेह्ड़ा अहां जो दित्या ऐ, अहां जो लग्ग लग्ग बरदान मिलेयो, तां जिसियो भविष्यवाणी दा दान मिलेया होयें, सैह वसुआस दे परणाम दे मताबक भविष्यवाणी करें;ROM	12	7	जे सेवा करणे दा दान मिलेया होयें, तां सेवा च लग्गा रैंह्य; जे कोई सखाणे आळा होयें, तां सखाणे च लग्गा रैंह्य;ROM	12	8	जेह्ड़ा उपदेशक होयें, सैह शिक्षा दैणे च लग्गा रैंह्य: दान दैणे आळा उदारता नैं दैं; जेह्ड़ा अगुआई करें, सैह खुशिया नैं करें, जेह्ड़ा दया करें, सैह ख़ुशी नैं करें |ROM	12	9	प्यार निष्कपट होयें; बुराईया ते नफरत करा; भलाईया च लग्गे रैह्या |ROM	12	10	भाईचारे दे प्यार ते इक दूये नैं स्नेह रखा; परस्पर आदर करणे च इक दूये नैं बढ़ी चला |ROM	12	11	प्रयास करणे च सुस्ती ना होयें; आत्मिक उन्माद च भरे रैह्या; प्रभु दी सेवा करदे रैह्या |ROM	12	12	आशा च खुश रैह्या; सताव च पक्के रैह्या; प्रार्थना च हर रोज लग्गी रैह्या |ROM	12	13	पवित्र लोकां जो जेह्ड़ा कुच्छ जरूरी होयें, तिस च तिन्हां दी मदद करा; पहुनाई करणे च लग्गे रैह्या |ROM	12	14	अपणे सताणे आळेयां जो आशीर्वाद देया; आशीर्वाद देह्या सराफ मत दैया |ROM	12	15	खुशी मनाणे आळेयां सौगी खुश रैह्या, कन्ने रोणे आळेयां सौगी रोआ |ROM	12	16	अप्पु च इक्क देह्या मन रखा; कमंडी मत होआ, अपर दिनां सौगी संगती रखा; अपणियां नजरा च अक्लमंद मत होआ |ROM	12	17	बुराईया दे बदले कुसी नैं बुराई मत करा; जेह्ड़ियां गल्लां सारेयां लोकां अल्ल खरियां हन्न, तिन्हां दी चिंता करा करा |ROM	12	18	जित्थू तिकर होई सकें, तुहां भरसक सारेयां माणुआं सौगी मेल मिलाप रखा |ROM	12	19	हे प्यारो, बदला मत लैंदे, अपर परमात्में दे गुस्से जो मौका दैया, क्जोकि लिख्या ऐ, “बदला लैणा मेरा कम्म ऐ, प्रभु ग्लांदा ऐ मैं ई बदला दिंगा |”ROM	12	20	अपर “जे तेरा बैरी भूखा होयें तां तिसियो खाणा खुआ, जे प्यासा होयें तां तिसियो पाणी पिया; क्जोकि ऐदेया करणे ते तू तिसदे मुंडेपर अग्गी दे गारूयां दा ढेर लगांगा | ROM	12	21	बुराईया ते मत हारा, अपर भलाईया ते बुराइया जो जीती लैया |ROM	13	1	हर इक्क माणु शासकीय अधिकारियां दे अधीन रैंह्य, क्जोकि कोई हक्क ऐदेया नी जेह्ड़ा परमात्में दे पास्से ते ना होयें; कन्ने जेह्ड़ा हक्क ऐ, सैह परमात्में दे ठेहराये होये हन्न |ROM	13	2	इसतांई जेह्ड़ा कोई हक्क दा विरोध करदा ऐ, सैह परमात्में दी विधिया दा सामणा करदा ऐ, कन्ने सामणा करणे आळे सज्जा पांगे |ROM	13	3	क्जोकि हाकम खरे कम्म दे नी, अपर बुरे कम्मे तांई डर दी बजाह ऐ; जे तू हाकम ते निडर रैह्णां चाहंदा ऐ, तां खरा कम्म कर, कन्ने तिसदे पास्से ते सराहणा होंगी;ROM	13	4	क्जोकि सैह तेरिया भलाईया तांई परमात्में दा सेवक ऐ | अपर जे तू बुराई करें, तां डर, क्जोकि सैह तलवार बेकार लियो होये नी; कन्ने परमात्में दा सेवक ऐ कि तिसदे गुस्से दे मताबक बुरे कम्म करणे आळे जो सज्जा दैं |ROM	13	5	इसतांई अधीन रैह्णा ना सिर्फ तिस गुस्से दे डर ते जरूरी ऐ, अपर विवेक बी ऐही गवाही दिंदा ऐ |ROM	13	6	इसतांई करी बी देया क्जोकि शासन करणे आळे परमात्में दे सेवक हन्न कन्ने सदा इसी कम्मे च लग्गे रैंह्दे हन्न   |ROM	13	7	इसतांई हर इक्क दा हक्क चुकाया करा; जिसियो कर चाइदा तिसियो कर देया; जिसियो ब्याज चाइदा, तिसियो ब्याज देया; जिसते डरणा चाइदा, तिसते डरा; जिसदा आदर करणा चाइदा, तिसदा आदर करा |ROM	13	8	अप्पु च प्यारे जो छड्डी कन्ने कुसा गल्ला च कुसी दे कर्जदार मत होआ; क्जोकि जेह्ड़ा दूये नैं प्यार रखदा ऐ, तिन्हीं व्यवस्था पूरी कित्ती ऐ |ROM	13	9	क्जोकि एह कि “व्यभिचार ना करणा, खून ना करणा, चोरी ना करणा, लालच ना करणा,” कन्ने इन्हां जो छडडी नैं होर कोई बी हुक्म होयें तां सारेयां सारांस इसा गल्ला च पाया जांदा ऐ, अपणे प्ड़ेसिये नैं अपणे साइयां प्यार रख |”ROM	13	10	प्यार प्ड़ेसिये नैं कुच्छ बुराई नी करदा, इसतांई प्यार रखणा व्यवस्था जो पूरा करणां ऐ |ROM	13	11	बग्ते जो पणछैणी नैं ऐदेया ई करा, इसतांई कि हुण तुहां तांई निदरां च जागी उठणे दा बग्त आई पुज्जया ऐ; क्जोकि जिस बग्त अहां वसुआस कित्ता था, तिस बग्ते दे वचारां ते हुण म्हारा उद्धार नैड़े ऐ |ROM	13	12	रात बड़ी होईयो ऐ, कन्ने दिन निकळणे पर ऐ; इसतांई अहां नैहरे दे कम्मां जो छड्डी नैं जोतिया दे हत्थयार बन्नी लैन |ROM	13	13	जिआं दिन जो शोभा दिंदा ऐ, तिआं ई अहां सीधी चाल चलन, ना कि लीला क्रीड़ा कन्ने    पियक्कड़पण च, ना व्यभिचार कन्ने लुचपण च, कन्ने ना झगड़े कन्ने डाह च | ROM	13	14	अपर प्रभु यीशु मसीह जो पैहणी लैया, कन्ने शरीरे दी इच्छां जो पूरा करणे दा उपाय मत करा ROM	14	1	जेह्ड़ा वसुआसे च कमजोर ऐ, तिसियो अपणियां संगतिया च लैई लैया, अपर तिसदी शंका पर झगड़ा करणे तांई नी |ROM	14	2	इक्क जो वसुआस ऐ कि सारा कुच्छ खाणा ठीक ऐ, अपर जेह्ड़ा वसुआसे च कमजोर ऐ सैह साग पात ई खांदा ऐ |ROM	14	3	खाणेआळा ना खाणेआळे जो तुच्छ ना जाणे, कन्ने ना खाणेआळा खाणेआळे पर दोस ना लग्गां क्जोकि परमात्में तिसियो ग्रहण कित्ता ऐ |ROM	14	4	तू कुण ऐ जेह्ड़ा दूये दे सेवक पर दोस लगांदा ऐ, तिसदा पक्का रैह्णा या पैई जाणा तिसदे मालके नैं ई सम्बन्ध रखदा ऐ; अपर सैह पक्का ई करी दित्ता जांगा | क्जोकि प्रभु तिसियो पक्का रखी सकदा ऐ |ROM	14	5	कोई तां इक्की दिने जो दूये ते बधीकरी मनदा ऐ, कन्ने कोई सारे दिना जो इक्क साइआं   मनदा ऐ | हर इक्क अपणे ई मने च पक्का करी लें |ROM	14	6	जेह्ड़ा कुसी दिन जो मनदा ऐ, सैह प्रभु तांई मनदा ऐ | जेह्ड़ा खांदा ऐ, सैह प्रभु तांई खांदा ऐ, क्जोकि सैह परमात्में दा धन्यावाद करदा ऐ, कन्ने जेह्ड़ा नी खांदा, सैह प्रभु तांई नी खांदा कन्ने परमात्में दा धन्यावाद करदा ऐ |”ROM	14	7	क्जोकि अहां ते ना तां कोई अपणे तांई जिदां ऐ कन्ने ना कोई अपणे तांई मरदा ऐ |ROM	14	8	जे अहां जिंदे हन्न, तां प्रभु तांई जिंदे हन्न; कन्ने जे मरदे हन्न, तां प्रभु तांई मरदे हन्न; जे अहां जीन या मरन, अहां प्रभु दे ई हन्न   |ROM	14	9	क्जोकि मसीह इसतांई मरया कन्ने जिंदा बी होई गैया कि सैह मरेयां कन्ने जिंदेयां दूनी दा प्रभु होयें |ROM	14	10	तू अपणे भाऊये पर क्जो दोस लगांदा ऐ, या तू भिरी क्जो अपणे भाऊये जो तुच्छ जाणदा ऐ, अहां सारे दे सारे परमात्में दे न्याय सिंहासणे दे सामणे खड़े होंगे |ROM	14	11	क्जोकि लिख्या ऐ, “प्रभु ग्लांदा ऐ, मेरिया जिन्दगिया दी सगंध कि हर इक्क गोडा मेरे सामणे टिकगा, कन्ने हर इक्क जीभ परमात्में जो अंगीकार करगी |”ROM	14	12	इसतांई अहां च हर इक्क परमात्में जो अपणा अपणा लेखा दिंगा |ROM	14	13	कन्ने गां जो अहां इक्की दूये पर दोस ना लगान, अपर तुहां एह ठाणी लैया कि कोई अपणे भाऊये सामणे ठेस या ठोकर खाणे दी बजाह ना रख |ROM	14	14	मैं जाणदा, कन्ने प्रभु यीशु च मिन्जो पक्का होया ऐ कि कोई चीज्ज अप्पु ते अशुद्ध नी, अपर जेह्ड़ा तिसा जो अशुद्ध समझदा ऐ सैह तिस तांई अशुद्ध ऐ |ROM	14	15	जे तेरा भाऊ तेरे खाणे दिया बजाह ते उदास होंदा ऐ, तां भिरी तू प्यारे दी रीतिया नैं नी चलदा; जिस तांई मसीह मरेया, तिसियो तू अपणे खाणे दिया बजाह ते नाश ना कर |ROM	14	16	कन्ने तुहां तांई जेह्ड़ा खरा खाणे तिसदी निंदा नी होयें |ROM	14	17	क्जोकि परमात्में दा राज्य खाणा पीणा नी, अपर धर्म कन्ने मेल मिलाप कन्ने सैह खुशी ऐ जेह्ड़ा पवित्र आत्मां ते होंदा ऐ |ROM	14	18	जेह्ड़ा कोई इस रीतिया ते मसीह दी सेवा करदा ऐ, सैह परमात्में जो भांदा ऐ कन्ने    माणुआं च ग्रहण लायक ठेहरदा ऐ |ROM	14	19	इसतांई अहां तिन्हां गल्लां च लगे रैह्य जिन्हां नैं मेल मिलाप कन्ने इक्की दूये दा सुधार होयें |ROM	14	20	खाणे तांई परमात्में दा कम्म मत बगाड़ सब कुच्छ शुद्ध तां ऐ, अपर तिस माणुयें तांई बुरा ऐ जिसजो तिस दे खाणे ते ठोकर लगदी ऐ |  ROM	14	21	खरा तां एह ऐ कि तू ना मांस खां कन्ने ना अंगूरा दा रस पीयें, ना कुच्छ ऐदेया करें जिसते तेरा भाऊ ठोकर खां |ROM	14	22	तेरा जेह्ड़ा वसुआस होयें, तिसियो परमात्में सामणे अपणे ई मने च रख | धन ऐ सैह जेह्ड़ा तिसा गल्ला च, जिसायो सैह ठीक समझदा ऐ, अपणे आप्पे जो दोसी नी ठेहरांदा | ROM	14	23	अपर जेह्ड़ा शक करी नैं खांदा ऐ सैह सज्जा दे लायक ठेहरी चुकेया, क्जोकि सैह वसुआसे ते नी खांदा; कन्ने जेह्ड़ा कुच्छ वसुआसे ते नी, सैह पाप ऐ |ROM	15	1	कन्ने अहां ताकतवरां जो चाइदा कि कमजोरेयां दी कमजोरियां जो सेहन्न, ना कि अपणे आप्पे जो खुश करन |ROM	15	2	अहां च हर इक्क अपणे प्ड़ेसिये जो तिसदी भलाई तांई खुश करन कि तिसदी उन्नति होयें |ROM	15	3	क्जोकि मसीह अपणे आप्पे जो खुश नी कित्ता, अपर जिआं लिख्या ऐ, “तेरे निन्दकां दी निंदा मिन्जो पर आई पैई |”ROM	15	4	जितणियां गल्लां पैहले ते लिखियां, सैह म्हारी ई शिक्षा तांई लिखियां हन्न कि अहां धीरज कन्ने पवित्रशास्त्र दे प्रोत्साहन्ने दिया बजाह ते आशा रखन |ROM	15	5	धीरज कन्ने शांति दा दाता परमात्में तुहां जो एह वरदान दैं कि मसीह यीशु दे मताबक अप्पु च इक्क मन रैह्या |ROM	15	6	तांकि तुहां इक्क मन कन्ने इक्की उआजा च म्हारे प्रभु यीशु मसीह दे पिता परमात्में दी स्तुति करा |ROM	15	7	इसतांई, जिआं मसीह परमात्में दी महिमा तांई तुहां जो ग्रहण कित्ता ऐ, तिआं ई तुहां बी इक्की दूये जो ग्रहण करा |ROM	15	8	इसतांई मैं ग्लांदा कि जेह्ड़ी प्रतिज्ञायें पितरां जो दित्तियां थी तिन्हां जो पक्का करणे तांई मसीह, परमात्में दी सचाई दा प्रमाण दैणे तांई, खतणा कित्तेयो लोकां दा सेवक बणा;ROM	15	9	कन्ने होर जातियां बी दया दिया बजाह ते परमात्में दी स्तुति करन; जिआं लिख्या ऐ, “इसतांई मैं जाति जाति च तेरा धन्यावाद करगा, कन्ने तेरे नांये दे भजन गांगा |”ROM	15	10	भिरी ग्लाया ऐ, “हे जाति जाति दे सारे लोको तिसदिया प्रजा सौगी खुशी मनाआ |”ROM	15	11	कन्ने भिरी “हे जाति जाति दे सारे लोको, प्रभु दी स्तुति करा; कन्ने हे राज्जे दे सारे लोको तिसियो सराहा |”ROM	15	12	कन्ने भिरी यशायाह ग्लांदा ऐ, “यिशै दी इक्क जड़ प्रकट होंगी, कन्ने होरनी जातियां दा हाकम होणे तांई इक्क उठगा, तिस पर होर जातियां आशा रखगियां |”ROM	15	13	परमात्मां जेह्ड़ा आशा दा दाता ऐ तुहां जो वसुआस करणे च सारी तरांह दी खुशी कन्ने    शांति ते परिपूर्ण करें, कि पवित्र आत्मां दी सामर्थी ते तुहां दी आशा बधदी जां |ROM	15	14	हे मेरे भाऊओ, मैं अप्पु तुहां दे बारे च पक्का जाणदा कि तुहां बी अप्पु ई भलाईया नैं भरे कन्ने ईश्वरीय ज्ञाने नैं भरपूर होये, कन्ने इक्की दूये जो चिताई सकदे हन्न   |ROM	15	15	तमी मैं कुत्थी कुत्थी याद दिलाणे तांई तुहां जो जेह्ड़ा बड़ी हिम्मत करी नैं लिख्या | एह   तिस अनुग्रह दिया बजाह ते होया जेह्ड़ा परमात्में मिन्जो दित्ता ऐ,ROM	15	16	कि मैं होरनी जातियां तांई मसीह यीशु दा सेवक होई नैं परमात्में दे सुसमाचारे दी सेवा याजकें साइआं करन, जिसते होरनी जातिआं दा मन्ना चढ़ाया जाणा, पवित्र आत्मां ते पवित्र बणी नैं ग्रहण कित्ता जाये,ROM	15	17	इसतांई तिन्हां गल्लां दे बारे च जेह्ड़ा परमात्में नैं सम्बध रखदी ऐ, मैं मसीह यीशु च बढाई करी सकदा ऐ |ROM	15	18	क्जोकि तिन्हां गल्लां जो छड्डी मिन्जो कुसी गल्ला दे बारे च ग्लाणे दी हिम्मत नी, जेह्ड़ा मसीह होरनी जातियां दी अधीनता तांई वचन, कन्ने कर्म,ROM	15	19	कन्ने चमत्कारां, कन्ने अदभुत कम्मा दी सामर्था ते, कन्ने पवित्र आत्मां दी सामर्था ते मेरिया बजाह ते कित्ते; ऐत्थू तिकर कि मैं यरूशलेम ते लैई नैं चौनी पास्सेयां इल्लुरिकुम तिकर मसीह दे सुसमाचारे दा पूरा पूरा प्रचार कित्ता |ROM	15	20	मेरे मने दी उमंग एह ऐ कि जित्थू जित्थू मसीह दा नां नी लैया गैया, तित्थू सुसमाचार सुणा इआं ना होयें कि दूये दी नीआं पर घर बणा |ROM	15	21	अपर जिआं लिख्या ऐ, तिआं ई होयें, “जिन्हां जो तिसदा सुसमाचार नी पुज्जया, सैह ई दिखगे कन्ने जिन्हां नैं नी सुणेया सैह ई समझगे |”ROM	15	22	इसतांई मैं तुहां अल्ल ओणे ते बार बाररु की रैह्या |ROM	15	23	अपर हुण इन्हां देशां च मेरे कम्मा तांई जगाह नी रैह्यी, कन्ने मते सालां ते मिन्जो तुहां अल्ल ओणे दी लालसा ऐ |ROM	15	24	इसतांई जाह्लू मैं स्पेन जो जांगा तां तुहां अल्ल होंदा होया जांगा, क्जोकि मिन्जो आशा ऐ कि तिसा यात्रा च तुहां नैं भेंट होंगी, कन्ने जाह्लू तुहां दियां संगतिया ते मेरा जी कुच्छ भरी जां तां तुहां मिन्जो कुच्छ दूर गां पुजाई दिनेयों |ROM	15	25	अपर हुण तां मैं पवित्र लोकां दी सेवा करणे तांई यरूशलेम जो चलेया ऐ |ROM	15	26	क्जोकि मकिदुनिया कन्ने अखया दे लोकां जो एह खरा लग्गा कि यरूशलेम दे पवित्र लोकां च गरीबां तांई कुच्छ चंदा देन |ROM	15	27	तिन्हां जो खरा तां लग्गा, अपर सैह कर्जदार बी हन्न, क्जोकि अगर होर जातीयां तिन्हां दियां आत्मिक गल्लां च भागी होन, तां तिन्हां जो बी ठीक ऐ कि शारीरिक गल्लां च तिन्हां दी सेवा करन |ROM	15	28	इसतांई मैं एह कम्म पूरा करी नैं कन्ने तिन्हां जो एह चंदा सौंपी नैं तुहां अल्ल होंदा होया स्पेन जो जांगा |ROM	15	29	कन्ने मैं जाणदा कि जाह्लू मैं तुहां अल्ल ओंगा, तां मसीह दे पूरे आशीर्वादे सौगी ओंगा |ROM	15	30	हे भाऊओ, म्हारे प्रभु यीशु मसीह दे कन्ने पवित्र आत्मां दे प्यार दी याद दिलाई नैं मैं तुहां नैंविणती करदा, कि मेरे तांई परमात्में नैं प्रार्थना करणे च मिन्जो सौगी मिली नैं लौलीन रैह्या,ROM	15	31	कि मैं यहूदिया दे वेवसुआसियां ते बचा रैंह्य, कन्ने मेरी सैह सेवा जेह्ड़ी यरूशलेम तांई ऐ, पवित्र लोकां जो भान;ROM	15	32	कन्ने मैं परमात्में दी इच्छा ते तुहां अल्ल खुशिया सौगी आई नैं तुहां सौगी अराम पां |  ROM	15	33	शांति दा परमात्मां तुहां तुहां सबना सौगी रैंह्य |ROM	16	1	मैं तुहां नैं फीबे तांई जेह्ड़ी म्हारी बैहण कन्ने किन्ख्रिया दी कलेसिया दी सेविका ऐ, विणती करदा,ROM	16	2	कि तुहां, जिआं कि पवित्र लोकां जो चाइदा, तिसियो प्रभु च ग्रहण करा; कन्ने जिस कुसी गल्ला च तिस जो तुहां दी जरूरत होयें, तिसदी मदद करा, क्जोकि सैह बी मत्तेयां दी अपर मेरी बी उपकार करणे आळी रैह्यी ऐ |ROM	16	3	प्रिस्का कन्ने अक्विला जो जेह्ड़ा मसीह यीशु च मेरे सेहकर्मी ऐ, नमस्कार |ROM	16	4	तिन्हां मेरे प्राणां तांई अपणी ई जिन्दगी जोखिम च पाई दित्तियो थी; कन्ने सिर्फ मैं ई नी, अपर होरनी जातियां दी सारी कलेसियायें बी तिन्हां दा धन्यावाद करदियां हन्न   |ROM	16	5	तिसा कलेसिया जो बी नमस्कार जेह्ड़ी तिन्हां दे घरे च ऐ | मेरे प्यारे इपैनितुस जो, जेह्ड़ा मसीह तांई आसिया दा पैहला फळ ऐ, नमस्कार |ROM	16	6	मरियमा जो, जिन्हीं तुहां तांई बड़ी मेहणत कित्ती, नमस्कार |ROM	16	7	अन्द्रुनीकुस कन्ने यूनियासे जो जेह्ड़े मेरे रिश्तेदार हन्न, कन्ने मेरे सौगी कैद होएयो थे कन्ने प्रेरितां च नामी हन्न, कन्ने मिन्जो ते पैहले मसीही होएयो थे, नमस्कार |ROM	16	8	अम्पलियातुसे जो, जेह्ड़ा प्रभु च मेरा प्यारा ऐ, नमस्कार |ROM	16	9	उरबानुसे जो, जेह्ड़ा मसीह च म्हारा सेहकर्मी ऐ, कन्ने मेरे प्यारे इस्तखुस जो नमस्कार |ROM	16	10	अपिल्लेस जो जेह्ड़ा मसीह च खरा निकळेया, नमस्कार | अरिस्तुबुलुस दे घराणे जो नमस्कार |ROM	16	11	मेरे रिश्तेदार हेरोदियोन जो नमस्कार | नरकिस्सुस दे घराणे दे जेह्ड़े लोक प्रभु च हन्न,  तिन्हां जो नमस्कार |ROM	16	12	त्रूफेना कन्ने त्रूफोसा जो जेह्ड़ियां प्रभु च मेहणत करदियां हन्न, नमस्कार | प्यारे पिरसिस जो, जिन्हीं प्रभु च बड़ी मेहणत कितियो, नमस्कार |ROM	16	13	रुफुस जो जेह्ड़ा प्रभु च चुणेया ऐ कन्ने तिसदिया माऊ जो, जेह्ड़ी मेरी बी माँ ऐ, दूनी जो नमस्कार |ROM	16	14	असंक्रितुस कन्ने फिलगोन कन्ने हिर्मेसे दे पत्रुबास कन्ने हिर्मास कन्ने तिन्हां सौगी दे भाऊआं जो नमस्कार |ROM	16	15	फिलुलुगुस कन्ने यूलिया कन्ने नेर्युस कन्ने तिसदी बैहण, कन्ने उलुम्पास कन्ने तिन्हां सौगी दे सारे पवित्र लोकां जो नमस्कार |ROM	16	16	अप्पु च पवित्र चुम्मे ते नमस्कार करा | तुहां जो मसीह दी सारी कलेसियाएं दे पास्से ते नमस्कार |ROM	16	17	हुण हे भाऊओ, मैं तुहां नैं विणती करदा कि जेह्ड़े लोक तिसा शिक्षा दे विपरीत, जेह्ड़ी तुहां नैं पाई ऐ, फूट पाणे कन्ने ठोकर खलाणे दी बजाह होंदे हन्न, तिन्हां जो ताड़ी लैया करा कन्ने    तिन्हां ते दूर रैह्या |ROM	16	18	क्जोकि ऐदेय लोक म्हारे प्रभु मसीह दी नी, अपर अपणे पेटे दी सेवा करदे हन्न; कन्ने    चिकणी चुपड़ी गल्लां ते सीधे सादे मने दे लोकां जो बेहकाई दिंदे हन्न   |ROM	16	19	तुहां दे हुक्म मनणे दी चर्चा सारेयां लोकां च फैल गैई ऐ, इसतांई मैं तुहां दे बारे च खुशी करदा, अपर मैं एह चाहंदा कि तुहां भलाईया तांई अक्लमंद पर बुराईया तांई भोले बणी रैह्या |ROM	16	20	शांति दा परमात्मां सैताने जो तुहां दे पैरां ते तौली कुचलवाई दिंगा | म्हारे प्रभु यीशु मसीह दा अनुग्रह तुहां पर होंदा रैंह्य |ROM	16	21	मेरे सेहकर्मी तीमुथियुस दा, कन्ने मेरे रिश्तेदारां लूकियुस कन्ने यासोन कन्ने सोसिपत्रुस दे तुहां जो नमस्कार |ROM	16	22	मिन्जो पत्री लिखणे आळे तिरतियुस दा, प्रभु च तुहां जो नमस्कार |ROM	16	23	गयुस जेह्ड़ा मेरी कन्ने कलेसिया दी पहुनाई करणे आळा ऐ, तिसदा तुहां जो नमस्कार |ROM	16	24	इरास्तुस जेह्ड़ा सैहरे दा भंडारी ऐ, कन्ने भाऊ क्वारतुस दा तुहां जो नमस्कार |ROM	16	25	हुण जेह्ड़ा तुहां जो मेरे सुसमाचार मतलब यीशु मसीह दे संदेश दे प्रचारे मताबक पक्का करी सकदा ऐ, तिस भेदे दे प्रकाश दे मताबक जेह्ड़ा सनातन ते छूपी रैह्या |ROM	16	26	अपर हुण प्रकट होई नैं सनातन परमात्में दे हुक्मे च भविष्यवक्ताआं दी कताबां दियां बजाह ते सारी जातियां जो दस्सया ऐ कि वसुआसे नैं हुक्म मनणे आळे होई जान, ROM	16	27	तिस इक्क मात्र अक्लमंद परमात्में दी यीशु मसीह दिया बजाह ते जुगा जुग महिमा होंदी रैंह्य | आमीन |