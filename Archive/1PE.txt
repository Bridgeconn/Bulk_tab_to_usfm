1PE	2	1	कन्ने पिता परमात्में दे भविष्य ज्ञाने मताबक, आत्मां दे पवित्र करणे ते हुक्म मनणे कन्ने यीशु मसीह दे खून दे छिड़कणे तांई चुणेयो हन्न | तुहां जो बड़ा जादा अनुग्रह कन्ने शांति मिलदी रैंह्य |1PE	3	1	म्हारे प्रभु यीशु मसीह दे पिता परमात्में दा धन्यावाद होयें, जिन्हीं यीशु मसीह दे मरेयां ते जिंदे करी करी, अपणी बड़ी दया नैं अहां जो जिंदिया आशा तांई नौआ जन्म दित्या,1PE	4	1	ग्लाणे दा मतलब ऐ कि कदी नी नाश होणे आळा, कन्ने साफ, कन्ने कदी नी मिटणे आळी मीरासा तांई जेह्ड़ी तुहां तांई सुअर्गे च रखियो ऐ;1PE	5	1	जिन्हां दी रक्षा परमात्में दी सामर्थी ते वसुआसे दिया बजाह ते तिस उद्धारे तांई, जेह्ड़ी ओणे आळे बग्ते च सामणे ओणे आळी ऐ, कित्ती जांदी ऐ |1PE	6	1	इसा बजाह ते तुहां खुश होंदे हन्न, कन्ने जरूरी ऐ कि अल्ली कुच्छ दिना तिकर कई तरांह दियां परीक्षां दिया बजाह ते दुखे च हन्न;1PE	7	1	कन्ने एह इसतांई ऐ कि तुहां परखेया वसुआस, जेह्ड़ा अग्गी नैं तपेयो सोने ते बी बड़ा जादा कीमती ऐ, यीशु मसीह दे सामणे ओणे पर प्रशंसा कन्ने महिमा कन्ने आदर दी बजाह ठेहरें |1PE	8	1	तिस नैं तुहां बगैर दिखे प्यार रखदे हन्न, कन्ने हुण तां तिस पर बगैर दिखे बी वसुआस करी नैं इतणे खुश कन्ने मग्न होंदे हन्न जेह्ड़ा व्खान ते बाहर कन्ने महिमा नैं भरौया ऐ;1PE	9	1	कन्ने अपणे वसुआसे दा फळ मतलब आत्मां दा उद्धार हासल करदे हन्न |1PE	10	1	इसी उद्धार दे बारे च तिन्हां भविष्यवक्तां बड़ी खोज-बीण कन्ने जांच परखी करी जिन्हां तिस अनुग्रह दे बारे च जेह्ड़ा तुहां पर होणे जो था भविष्यवाणी कित्तियो थी |1PE	11	1	तिन्हां इसा गल्ला दी तोप कित्ती कि मसीह दी आत्मां जेह्ड़ी तिन्हां च थी, कन्ने पैहले ते ई मसीह दे दुखां दी कन्ने तिसदे बाद होणे आळी महिमा दी गवाही दिंदा था, सैह कुण देह्य कन्ने कुस बग्ते पास्से इशारा करदा था |1PE	12	1	तिन्हां पर एह प्रकट कित्ता गैया कि सैह अपणी नी अपर तुहां दी सेवा तांई एह  गल्लां ग्ला करदे थे, जिन्हां दी खबर हुण तुहां जो तिन्हां ते मिलियो जिन्हां पवित्र आत्मां दिया बजाह ते, जेह्ड़ा सुअर्ग ते घल्लया, तुहां जो सुसमाचार सुणाया; कन्ने इन्हां गल्लां जो सुअर्गदूत बी त्याने नैं दिखणे दी लालसा रखदे हन्न |1PE	13	1	इसा बजाह ते अपणियां अपणियां अक्ला दी कमर बन्नी नैं, कन्ने चुकने होई नैं, तिस अनुग्रह दी पूरी आशा रखा जेह्ड़ा यीशु मसीह दे प्रकट होणे दे बग्त तुहां जो मिलणे आळा ऐ |1PE	14	1	कन्ने आज्ञा कारी जागतां साइयां अपणी अज्ञानता दे बग्ते दी पुराणी अभिलाषां साइयां मत बणा |1PE	15	1	अपर जिआं तुहां जो सदणे आळा पवित्र ऐ, तिआं ई तुहां बी अपणे सारे चाल चलणे च पवित्र बणा |1PE	16	1	क्जोकि लिख्या ऐ, "पवित्र बणा, क्जोकि मैं पवित्र ऐ |"1PE	17	1	कन्ने जाह्लू कि तुहां 'हे पिता ग्लाई नैं तिस नैं प्रार्थना करदे हन्न, जेह्ड़ा बिना पक्षपात हर इक्की कम्मे मताबक न्याय करदा ऐ, तां अपणे परदेशी होणे दा बग्त डर रखी करी गुजारा |1PE	18	1	क्जोकि तुहां जाणदे हन्न कि तुहां दा निकम्मा चाल चलन जेह्ड़ा पितरां ते चला ओआ दा ऐ, तिसते तुहां दा छुटकारा सोने चांदी मतलब नाशवाण चीज्जां ते नी होया;1PE	19	1	अपर बेकसूर कन्ने निष्कलंक बच्चे, मतलब मसीह दे कीमती खूने दिया बजाह ते होया |1PE	20	1	तिसदा ज्ञान तां संसारे दे बनणे दे पैहले ते ई जाणेया गैया था, अपर हुण इस आखरी जुग च तुहां तांई प्रकट होया |1PE	21	1	यीशु मसीह दिया बजाह ते तुहां तिस परमात्में पर वसुआस करदे हन्न, जिन्हीं तिसियो मरेयां ते जिंदा कित्या कन्ने महिमा दित्ती कि तुहां दा वसुआस कन्ने आशा परमात्में पर होयें |1PE	22	1	कन्ने जाह्लू कि तुहां भाई चारे दी निष्कपट प्यारे ते सचाईया जो मनणे ते अपणे मनां जो पवित्र कित्या ऐ, तां तन मन लाई नैं इक्की दूये नैं जादा प्यार रखा |1PE	23	1	क्जोकि तुहां नाशवाण नी पर अविनाशी बीये ते, परमात्में दे जिंदे कन्ने सदा तिकर ठेहरणे आळे वचने दिया बजाह ते नौआ जन्म पाया ऐ |1PE	24	1	क्जोकि हर इक्क माणु घाहे साइयां ऐ कन्ने तिसदी सारी शोभा घाहे दे फूलां साइयां ऐ | घाह सूकी जांदा ऐ, कन्ने फूल झड़ी जांदा हन्न, 1PE	25	1	अपर प्रभु दा वचन जुगा जुग पक्का रैंह्दा ऐ |” कन्ने ऐही सुसमाचारे दा वचन ऐ जेह्ड़ा तुहां जो सुणाया था |1PE	1	2	इसतांई सब तरांह दा बैरभाव कन्ने छल कन्ने बेईमानी कन्ने डाह कन्ने निंदा जो दूर करी नैं,1PE	2	2	नौये जम्म लैयो बच्चेयां साइयां साफ आत्मिक दूदे दी लालसा करा, तांकि तिसदिया बजाह ते उद्धार पाणे जो गां बधदे जा,1PE	3	2	क्जोकि तुहां प्रभु दी कृपा दा सुआद चखी लैया ऐ |1PE	4	2	तिस अल्ल आई नैं, जिसियो माणुआं तां निक्कमा ठेहराया अपर परमात्में दा चुणेया कन्ने कीमती जिंदा पत्थर ऐ,1PE	5	2	तुहां अप्पु बी जिंदे पत्थरां साइयां आत्मिक घर बणदे जांदे हन्न, जिसते याजकां दा पवित्र समाज बणी करी, ऐदेय आत्मिक बलिदाण चढ़ा जेह्ड़े यीशु मसीह दिया बजाह ते परमात्में जो स्वीकार होया ऐ |1PE	6	2	इसा बजाह ते पवित्रशास्त्रे च बी लिख्या ऐ: “दिखा, मैं सिय्योने च कुणे दा सिरा चुणेया कन्ने कीमती पत्थर रखदा ऐ: कन्ने जेह्ड़ा कोई तिस पर वसुआस करगा, सैह कुस बी तरीके नैं शर्मिंदा नी होंगा |”1PE	7	2	कन्ने तुहां तांई जेह्ड़े वसुआस करदे हन्न सैह तां कीमती हन्न, अपर जेह्ड़े वसुआस नी करदे तिन्हां तांई “जिस पत्थरे जो राजमिस्त्रियां निकम्मा ठेहराया था, सैई कुणे दा सिरा बणी गैया,”1PE	8	2	कन्ने “चोट लगणे दा पत्थर कन्ने ठोकर खाणे दी चट्टान होईया ऐ, क्जोकि सैह तां वचने जो नी मनीकरी ठोकर खांदे हन्न कन्ने इसतांई सैह ठेहराये बी गैयो थे |1PE	9	2	अपर तुहां इक्क चुणेया वंश, कन्ने राज पदधारी याजकां दा समाज, कन्ने पवित्र लोक, कन्ने (परमात्में दी) खास प्रजा हन्न, इसतांई कि जिन्हीं तुहां जो नैहरे च अपणी अनोखी जोतिया नैं सदेया ऐ, तिसदे गुण प्रकट करा |1PE	10	2	तुहां पैहलें तां कुच्छ बी नी थे अपर हुण परमात्में दी प्रजा हन्न; तुहां पर दया नी होईयो थी अपर हुण तुहां पर दया होईयो ऐ |1PE	11	2	हे प्यारेयो, मैं तुहां नैं विणती करदा ऐ कि तुहां अपणे आप्पे जो परदेशी कन्ने मुसाफिर जाणी करी तिन्हां संसारे दी अभिलाषां बची रैह्या, जेह्ड़ियां आत्मां नैं लड़ाई करदियां हन्न |1PE	12	2	वेवसुआसी जातियां च तुहां दा चाल चलन खरा होयें; तांकि जिन्हां जिन्हां गल्लां च सैह तुहां जो कुकर्मी समझी नैं बदनाम करदे हन्न, सैह तुहां देयां खरे कम्मां जो दिक्खी नैं तिन्हां दिया बजाह ते दयादृष्टि दे दिन परमात्में दी महिमा करें |1PE	13	2	प्रभु तांई माणुआं दे बणायो हर इक्क प्रबंधा दे दायरे च रैह्या, राजा इसतांई कि सैह सारेयां दा प्रधान ऐ,1PE	14	2	कन्ने हाकमां दे क्जोकि सैह कुकर्मियां जो सज्जा दैणे कन्ने सुकर्मियां दी प्रशंसा तांई तिसदे घल्लयो हन्न |1PE	15	2	क्जोकि परमात्में दी इच्छा एह कि तुहां खरे कम्म करणे दिया बजाह ते बेअक्ले लोकां दी ना समझियां दी गल्लां जो बंद करी दैया |1PE	16	2	अपणे आप्पे जो अजाद समझा, अपर अपणियां इसा अजादिया जो बुराईया तांई आड़ मत बणा; अपर अपणे आप्पे जो परमात्में दे दास समझी नैं चला |1PE	17	2	सारेयां दा आदर करा, भाऊआं नैं प्यार रखा, परमात्में ते डरा, राजे दी इज्जत करा |1PE	18	2	हे सेवको, हर तरांह दे डरे सौगी अपणे मालकां दे अधीन रैह्या, ना सिर्फ तिन्हां जेह्ड़े खरे कन्ने नम्र हन्न अपर तिन्हां ते बी जेह्ड़े सीधे दिलां आळे हन्न |1PE	19	2	क्जोकि जेह्ड़ा कोई परमात्में दा वचार करी नैं अन्याय ते दुख झेलदा कन्ने क्लेश सेहंदा ऐ तां एह सुहावणा ऐ |1PE	20	2	क्जोकि जे तुहां अपराध करी नैं मुक्के खादे कन्ने सबर रखेया, तां इस च क्या बढ़ाईया दी गल्ल ऐ, अपर जे खरा कम्म करी नैं दुख झेलदे हन्न कन्ने सबर रखदे हन्न, तां एह परमात्में जो भांदा ऐ |1PE	21	2	कन्ने तुहां बी इसतांई सदेयो हन्न, क्जोकि मसीह बी तुहां तांई दुख झेली करी तुहां जो इक्क नमूना दैई गैया ऐ कि तुहां बी तिसदे नशाणां पर चला |1PE	22	2	ना तां तिन्हीं पाप कित्ता कन्ने ना तिसदे मुँमे ते ठग वाजी दी कोई गल्ल निकळी |1PE	23	2	सैह गाली सुणी नैं गाली नी दिंदा था, अपर अपणे आप्पे जो सच्चे न्यायी दे हत्थ च सौंपदा था |1PE	24	2	सैह अप्पु ई म्हारे पापां जो अपणे शरीरे पर लैई करी सूलिया पर टूंगेया, जिसते अहां पापां तांई मरी नैं धर्मिकता तांई जिन्दगी कटन तिसदे मार खाणे ते तुहां खरे होये | 1PE	25	2	क्जोकि तुहां पैहलें भटकियां भेडां साइयां थे, अपर हुण अपणियां जान्नी दे रखवाळे कन्ने अधिकारिये अल्ल वापस आयेयो हन्न  |1PE	1	3	हे लाड़ियो तुहां बी अपणे लाड़े दे अधिकारे च रैह्या, इसतांई कि जे इन्हां च कोई एदेय हन्न जेह्ड़े वचने जो नी मनदे हन्न |1PE	2	3	तमी तुहां डरे सौगी पवित्र चाल चलन जो दिखी नैं बगैर वचना अपणियां अपणियां लाड़िया दे चाल चलण दिया बजाह ते खजूंई जान |1PE	3	3	तुहां दा श्रृंगार माणुआं जो दसणे आळा नी होयें, मतलब बाल दी गूत करणा, कन्ने सोने दे गैहणे या बणंदे बणंदे कपड़े लगाणा,1PE	4	3	अपर तुहां दे अंदरे दा छुपया माणु नम्रता कन्ने मने दी दीनता दी नाश ना होणे आळी सजावटा नैं सोभा आळा होया, क्जोकि परमात्में दिया नजरा च इस दा मूल बडा ऐ |1PE	5	3	पराणे जमानें च पवित्र जणासा बी, जेह्ड़ियां परमात्में पर आशा रखदियां थियां, अपणे आप्पे जो इसी तरीके नैं सवांरदियां कन्ने अपणे अपणे लाड़े दे अधिकार च रैंह्दियां थियां |1PE	6	3	जिआं सारा अब्राहमे दे हुक्मे च रैंह्दी कन्ने तिसियो सुआमी ग्लांदी थी इस तरांह तुहां बी जे भलाई करन कन्ने कुसी बी तरांह दे डरे ते ना डरन, तां तिसदियां कुड़ियां होंगियां |1PE	7	3	तिआं ई हे लाड़ेयो, तुहां बी अक्लमंदियां नैं लाड़ियां सौगी जिन्दगी बिता करा, कन्ने जणास जो कमजोर चीज्ज समझी नैं तिसादा आदर करा, एह समझी नैं कि अहां दोयो जिन्दगिया दे वरदाने दे वारस हन्न, जिस च तुहां दियां प्रार्थनां रुकी नी जान |1PE	8	3	निदान, कन्ने सारे दे सारे इक्क मन कन्ने कृपा करणे आळे कन्ने भाईचारे दा प्यार रखणेआळे, कन्ने करूणा करणे आळे, कन्ने नम्र बणा |1PE	9	3	बुराईया दे बदले बुराई मत करा कन्ने ना गाली दे बदले गाली दैया; अपर इसदे बदले आशीष ई देया, क्जोकि तुहां आशीष दे वारस होणे तांई सदेयो हन्न |1PE	10	3	क्जोकि “जेह्ड़ा कोई जिन्दगिया दी इच्छा रखदा ऐ, कन्ने खरे दिन दिखणा चाहंदा ऐ, सैह अपणी जीभा जो बुराईया ते, कन्ने अपणे लबड़ां जो छळे दी गल्लां करणे ते रोकी रखा |1PE	11	3	सैह बुराईया दा साथ छड्डी दैया, कन्ने भलाई ई करा; सैह मेल मिलापे जो तोपा, कन्ने तिस तांई कोशस बी करा |1PE	12	3	क्जोकि प्रभु दी अंखी धर्मियां पर लग्गी रैंह्दियां हन्न, कन्ने तिसदे कन्न तिन्हां दी विणतिया दे पास्से लग्गी रैंह्दे हन्न; अपर प्रभु बुराई करणे आळेयां ते मुँमे फेरदा ऐ |”1PE	13	3	जे तुहां भलाई करणे च तौल करणे आळे होन तां तुहां दी बुराई करणे आळा भिरी कुण ऐ |1PE	14	3	जे तुहां धर्मे दिया बजाह ते दुख बी झेलन, तां धन हन्न; अपर लोकां दे डराणे ते मत डरा, कन्ने मत घबरा,1PE	15	3	अपर मसीह जो प्रभु समझी नैं अपणे अपणे मने च पवित्र समझा | जेह्ड़ा कोई तुहां ते तुहां दी आशा दे बारे च कुच्छ पूच्छें, कन्ने तिसियो जो नम्रता कन्ने डरे सौगी जबाब दैणे तांई हमेशा त्यार रैह्या,1PE	16	3	कन्ने अक्ला जो बी शुद्ध रखा इसतांई कि जिन्हां गल्लां दे बारे च तुहां दी वदनामी होंदी ऐ तिन्हां दे बारे च जेह्ड़े तुहां दे खरे मसीह चाल चलने दा अपमान करदे हन्न, शर्मिंदा होन |1PE	17	3	क्जोकि जे परमात्में दी ऐही इच्छा होयें कि तुहां भलाई करणे दिया बजाह ते दुख झेला, तां एह बुराई करणे दिया बजाह ते दुख झेलणे ते उतम ऐ |1PE	18	3	इसतांई कि यीशुयें बी मतलब अधर्मियां तांई धर्मी नैं पापां दिया बजाह ते इक्क बरी दुख झेलया, तांकि अहां जो परमात्में अल्ल पुज्जां, भले ई सैह शरीरे ते तां मारेया ऐ, अपर आत्मां च जिंदा ऐ |1PE	19	3	आत्मां दे रुप्पे च तिन्हीं जाई नैं कैद कित्तियां आत्मां जो बी प्रचार कित्ता,1PE	20	3	जिन्हां तिस पराणे बग्ते च हुक्म नी मनेया, जाह्लू परमात्में नूह दे दिनां च शबर रखी करी रूकी रैह्या, कन्ने नूह चाहज बणा दा था, जिस च बैई नैं थोड़े माणु मतलब अठ माणु पाणिये दिया बजाह ते बची गै |1PE	21	3	तिस पाणिये दा उदारण बी, मतलब बपतिस्मा, यीशु मसीह दे जिंदे होणे दिया बजाह ते, हुण तुहां जो बचांदा ऐ; अपर इसदा मतलब शरीरे दा मैले जो दूर करणा नी ऐ; अपर साफ सुथरे मने नैं परमात्में दे वशे च होई जाणे दा मतलब ऐ | 1PE	22	3	सैह सुअर्गे च जाई नैं परमात्में दे सज्जे पास्सें बैई गैया; कन्ने सुअर्गदूत कन्ने अधिकारी कन्ने सामर्थी तिसदे अधीन कित्ते गै हन्न  |1PE	1	4	इसतांई जाह्लू कि मसीहें शरीरे च रैह्यी करी दुख झेलया तां तुहां बी तिसा इच्छा जो धारण करी नैं हत्थयार बन्नी लैया, क्जोकि जिन्हीं शरीरे च दुख झेलया सैह पापे छूटी गैया,1PE	2	4	तांकि भविष्य च अपणी बाकि शरीरी जिन्दगी माणुआं दी इच्छां मताबक नी अपर परमात्में दी इच्छा मातबक जिन्दगी जीआ |1PE	3	4	क्जोकि वेवसुआसी जातियां दी इच्छा मताबक कम्म करणा, कन्ने लुचपण दी बुरी इच्छां मतवालापण, लीलाक्रीड़ा, पियक्कड़पण, कन्ने घृणित मूर्तिपूजा च अज्जे तिकर अहां जेह्ड़ा बग्त गुआंया, सैई बडा होया |1PE	4	4	इसते सैह हैरान होंदे हन्न कि तुहां इन्हें भारी लुचपणे च तिन्हां दा साथ नी दिंदे, कन्ने इसतांई सैह बुरा भला ग्लांदे हन्न;1PE	5	4	अपर सैह तिस जो जेह्ड़ा जिंदेयां कन्ने मरेयां दा न्याय करणे जो त्यार ऐ, लेखा दिंगे |1PE	6	4	क्जोकि मरेयां जो बी सुसमाचार इसतांई सुणाया कि शरीरे च तां माणुआं मताबक तिन्हां न्याय होयें | अपर आत्मां च सैह परमात्में मताबक जिंदे रैह्न |1PE	7	4	सारियां गल्लां दा अंत तौली होणे आळा ऐ; इसतांई हिम्मत रखी नैं प्रार्थना तांई जागदे रैह्या |1PE	8	4	सारेयां च म्हान गल्ल एह ऐ कि इक्की दूये नैं जादा प्यार रखा, क्जोकि प्यार मतेयां पापां जो ढकी दिंदा ऐ |1PE	9	4	बगैर कुड़कुड़ करदे इक्की दूये दा परोणेयां साइयां आदर मान करा |1PE	10	4	जिसियो जेह्ड़ा वरदान मिलेया ऐ, सैह तिसियो परमात्में दे कई तरांह दे अनुग्रह दे खरे भंडारियां साइयां इक्की दूये दी सेवा च लगान |1PE	11	4	जे कोई ग्लां, तां इआं ग्लां जिआं कि परमात्में दा वचन ऐ; जे कोई सेवा करें तां तिसा ताकता नैं करें जेह्ड़ा परमात्मां दिंदा ऐ; जिसा नैं सारियां गल्लां च यीशु मसीह दिया बजाह ते, परमात्में दी महिमा प्रकट होयें | महिमा कन्ने सम्राज्य जुगा जुग तिकर तिसदा ऐ | अमीन |1PE	12	4	हे प्यारेयो, जेह्ड़ी दुखे दी अग्ग तुहां जो परखणे तांई तुहां च भड़कियो ऐ, इसते एह समझी नैं हैराण मत होया कि कोई अनोखी गल्ल तुहां पर बीता दी ऐ |1PE	13	4	अपर जिआं जिआं मसीह यीशु दे दुखां च साझी होंदे हन्न, खुश रैह्या, जिसते तिसदी महिमा दे प्रकट होंदे बग्त बी तुहां खुश कन्ने मग्न होन |1PE	14	4	भिरी जे मसीह यीशु दे नांये तांई तुहां दी निंदा कित्ती जांदी ऐ तां तुहां धन हन्न, क्जोकि महिमा दा आत्मां, जेह्ड़ी परमात्में दी आत्मां ऐ, तुहां पर छौं करदी ऐ |1PE	15	4	तुहां च कोई बी माणु हत्या या चोर या कुलछणे कम्म करी करी दूये देयां कम्मां च हत्थ पाणे दिया बजाह ते दुख ना पा |1PE	16	4	अपर जे मसीही होणे दिया बजाह ते दुख पान, तां शर्मिंदा मत होया, अपर इसा गल्ला तांई परमात्में दी महिमा करा |1PE	17	4	क्जोकि सैह बग्त आई रैह्या ऐ कि पैहलें परमात्में दे लोकां दा न्याय कित्ता जां, कन्ने जाह्लू कि न्याय दी शुरुआत अहां ते ई होंगी तां तिन्हां दा क्या अंत होंगा जेह्ड़े परमात्में दे सुसमाचारे जो नी मनदे?1PE	18	4	कन्ने “जे वसुआसी माणु बड़ी मुसीबतां ते उद्धार पांगा, तां वेवसुआसिये दा कन्ने पापिये दा क्या होंगा |”1PE	19	4	इसतांई जेह्ड़े परमात्में दी इच्छा दे मताबक दुख झेलदे हन्न, एह भलाई करदे करदे अपणियां अपणियां जान्नी जो वसुआसे जोग्गे सृजनहारे दे हत्थे च सौंपी दें | 1PE	1	5	तुहां च जेह्ड़े स्याणे हन्न, मैं तिन्हां साइयां स्याणा कन्ने मसीह दे दुखां दा गवाह कन्ने प्रकट होणे आळी महिमा च साझी होई नैं तिन्हां जो एह समझदा ऐ |1PE	2	5	कि परमात्में दे तिस झुंडे दी, जेह्ड़े तुहां बिच हन्न रखवाली करा; कन्ने एह दबाबे नी अपर परमात्में दी इच्छा मताबक खुशिया नैं, कन्ने नीच कमाई तांई नी अपर मन लगाई नैं |1PE	3	5	जेह्ड़े लोक तुहां जो सौंपेयो हन्न, तिन्हां पर हक्क ना जता, अपर झुंडे तांई नमूना बणा |1PE	4	5	कन्ने जाह्लू प्रधान रखवाला प्रकट होंगा, तां तुहां जो महिमा दा मुकट दित्ता जांगा जेह्ड़ा मुरझाणे आळा नी |1PE	5	5	इसी तरांह हे नौजुआंनों तुहां बी स्याणेयां दे अधीन रैह्या, अपर तुहां सारे दे सारे इक्की दूये दी सेवा करणे जो दीनता नैं अपणे अपणे लक्के कसी लैया, क्जोकि परमात्में कमंडियां दा विरोध करदा ऐ, अपर दीन माणुआं पर अनुग्रह करदा ऐ |”1PE	6	5	इसतांई परमात्में दे ताकतवर हत्थे थलै दीनता नैं रैह्या, जिसते सैह तुहां जो ठीक बग्ते पर बधां |1PE	7	5	अपणी सारी चिंता तिस पर पाई दैया, क्जोकि तिस जो तुहां दा त्यान ऐ |1PE	8	5	चुकने होया, कन्ने जागदे रैह्या; क्जोकि तुहां दा विरोधी सैतान गरजणे आळे शेरे साइयां इसा तोपा च रैंह्दा ऐ कि कुस जो फाड़ी खां |1PE	9	5	वसुआसे च पक्के होई नैं, कन्ने एह समझी नैं तिसदा सामणा करा कि तुहां दे भाऊ जेह्ड़े संसारे च हन्न एदेया ई दुख झेला दे हन्न |1PE	10	5	अपर हुण परमात्मां जेह्ड़ा सारे अनुग्रह दा दाता जिन्हीं तुहां जो यीशु मसीह दे नांये ते अपणी सदा दी महिमा तांई सदेया, तुहां दे थोड़ी देरा तिकर दुख झेलणे दे बाद अप्पु ई तुहां जो सिद्ध कन्ने स्थिर कन्ने ताकतवर करगा |1PE	11	5	तिस दा सम्राज्य जुगा जुग रैंह्य | आमीन |1PE	12	5	मैंईं सिलवानुसे दे हत्थ, जिसियो मैं वसुआसे जोग्गा भाऊ समझदा ऐ, विस्तार च लिक्खी नैं तुहां जो समझाया ऐ, कन्ने एह गवाही दित्ती ऐ कि परमात्में दा सच्चा अनुग्रह ऐही ऐ, इसी च बणी रैह्या |1PE	13	5	जेह्ड़ा बेबीलोन च तुहां साइयां चुणेयो लोक हन्न, सैह कन्ने मेरा जागत मरकुस तुहां जो नमस्कार ग्लांदा ऐ | 1PE	14	5	प्यारे च पुक्के लैई करी इक्की दूये जो नमस्कार करा | तुहां सबना जो, जेह्ड़े मसीह च हन्न, शांति मिलदी रैंह्य |