3JN	1	1	मिन्जो प्राचीने दे पास्से ते प्यारे गयूस दे नां, जिस नैं मैं सच्चा प्यार रखदा ऐ |3JN	1	2	हे भाऊओ, मेरी एह प्रार्थना ऐ कि जिआं तू आत्मिक उन्नति करदा ऐ, तिआं ई तू सारियां गल्लां च उन्नति करें कन्ने भला चंगा रैंह्य |3JN	1	3	क्जोकि जाहलू भाऊआं आई नैं तेरे तिस सच दी गवाही दित्ती, जिसा पर तू सचमुच चलदा ऐ, तां मैं बड़ा ई खुश होया |3JN	1	4	मिन्जो इसते बधी नैं होर कोई ख़ुशी नी कि मैं सुणें, कि मेरे बच्चे सच्चाई पर चलदे हन्न |3JN	1	5	हे प्यारे, जेह्ड़ा कुच्छ तू तिन्हां भाऊआं सौगी करदा ऐ, जेह्ड़े परदेशी हन्न, तिसियो वसुआसिये दे रुपे च करदा ऐ |3JN	1	6	तिन्हां कलेसिया दे सामणे तेरे प्यार दी गवाही दित्ती ऐ | जे तू तिन्हां जो इस तरांह विदा करगा जिस तरांह परमात्में दे लोकां तांई ठीक ऐ तां खरा करगा |3JN	1	7	क्जोकि सैह तिस नांये तांई निकळेयो हन्न, कन्ने होरनी जातिआं ते कुच्छ नी लेंदे |3JN	1	8	इसतांई देह्यां दा सुआगत करणा चाइदा, जिसते अहां बी सच दे पक्ष च तिन्हां दे सेहकर्मी हन्न |3JN	1	9	मैं कलेसिया जो कुच्छ लिख्या था, अपर दियुत्रिफेस जेह्ड़ा तिन्हां च बडा बणना चाहंदा ऐ, अहां जो ग्रहण नी करदा |3JN	1	10	इसतांई जाहलू मैं ओंगा तां तिस दे कम्मा दी जेह्ड़ा सैह करा दा ऐ, याद दिलांगा, कि सैह म्हारे बारे च बुरी बुरी गल्लां बकदा ऐ; कन्ने इस पर बी संतोष नी करी नैं अप्पु ई भाऊआं जो ग्रहण नी करदा, कन्ने तिन्हां जो जेह्ड़ा ग्रहण करणा चाहंदे हन्न मन्ना करदा ऐ कन्ने कलेसिया ते कड्डी दिंदा ऐ |3JN	1	11	हे प्यारे, बुराईया दे नी अपर भलाईया दे अनुयायी हन्न | जेह्ड़े भलाई करदे हन्न, सैह परमात्में दे पास्से ते हन्न; अपर जेह्ड़ा बुराई करदा ऐ, तिन्हीं परमात्में जो नी दिख्या |3JN	1	12	दिमेत्रियुस दे बारे च सबना नैं, अपर सत्य नैं बी अप्पु ई गवाही दित्ती; कन्ने अहां बी गवाही दिंदे हन्न, कन्ने तू जाणदा ऐ कि म्हारी गवाही सच्ची ऐ |3JN	1	13	मिन्जो तिज्जो बड़ा कुच्छ लिखणा तां था, अपर स्याई कन्ने कलमा नैं लिखणा नी चाहंदा |3JN	1	14	अपर मिन्जो आशा ऐ कि तिज्जो नैं तौली मिलगा, ताह्लू अहां आमण सामणे गल्लबात करगे | तिज्जो शांति मिलदी रैंह्य | ऐत्थू दे साथी तिज्जो नमस्कार ग्लांदे हन्न | औत्थू दे साथियां दे नां लैई लैई नैं नमस्कार ग्लाई देणा | 