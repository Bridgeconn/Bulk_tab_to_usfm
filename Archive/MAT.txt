MAT	1	1	अब्राहमे दी औलाद दाउदे दी औलाद यीशु मसीह दी वंशावली |MAT	1	2	अब्राहमे ते इसहाक पैदा होया,  इसहाके ते याकूब पैदा होया, याकूबे ते यहूदा तिसदे भाऊ पैदा होये,MAT	1	3	यहूदा कन्ने तामार ते फिरिस व जोरह पैदा होये, फिरिसे ते हिस्रोन पैदा होया,  कन्ने हिस्रोने ते एराम पैदा होया,MAT	1	4	एरामे ते अम्मीनादाब पैदा होया, अम्मीनादाबे ते नहशोन, कन्ने नहशोने ते सलमोन पैदा होया,MAT	1	5	सलमोने कन्ने राहबे ते बोअज पैदा होया, बोअजे कन्ने रूते ते ओबेद पैदा होया, कन्ने ओबेदे ते यिशै पैदा होया,MAT	1	6	कन्ने यिशै ते दाऊद राजा पैदा होया, कन्ने दाऊदे ते सुलैमान तिसा जणासा ते पैदा होया जेह्ड़ी पैहले उरिय्याह दी लाड़ी थी |MAT	1	7	सुलैमाने ते रहबाम पैदा होया, रहबामे ते अबिय्याह पैदा होया, कन्ने अबिय्याह ते आसा पैदा होया,MAT	1	8	आसा ते यहोशाफात पैदा होया, यहोशाफाते ते योराम पैदा होया, कन्ने योरामे ते उज्जियाह पैदा होया,MAT	1	9	उज्जियाह ते योतामे पैदा होया, योतामे ते आहाज पैदा होया, कन्ने आहाजे ते हिजकिय्याह पैदा होया,MAT	1	10	हिजकिय्याह ते मनशिशह पैदा होया, मनशिशह ते आमोन पैदा होया, कन्ने आमोने ते योशिय्याह पैदा होया;MAT	1	11	कन्ने कैदी होई नैं बेबीलोन जाणे दे बग्त च योशिय्याह ते यकुन्याह कन्ने तिसदे भाऊ पैदा होये |MAT	1	12	कैदी होई नैं बेबीलोन पुज्जाणे दे बाद यकुन्याह ते शालतिएल पैदा होया, कन्ने शालतिएल ते जरुब्बाबिल पैदा होया,MAT	1	13	जरुब्बाबिल ते अबीहूद पैदा होया, अबीहूद ते इल्याकीम पैदा होया, कन्ने इल्याकीम ते अजोर पैदा होया,MAT	1	14	अजोर ते सदोके पैदा होया, सदोक ते अखीम पैदा होया, कन्ने अखीम ते इलीहूद पैदा होया,MAT	1	15	इलीहूदे ते इलियाजार पैदा होया, इलियाजारे ते मत्तान पैदा होया, कन्ने मत्ताने ते याकूब पैदा होया,MAT	1	16	याकूबे ते यूसुफ पैदा होया, जेह्ड़ा मरियमा दा लाड़ा था कन्ने मरियमा ते यीशु जेह्ड़ा मसीह दे नांये ते जाणेयां जांदा ऐ पैदा होया |MAT	1	17	इस तरांह अब्राहमे ते दाऊदे तिकर चौदा पीढ़ियां होईयां, कन्ने दाऊदे ते बेबीलोन जो कैदी होई  नैं पुज्जणे तिकर चौदा पीढ़ी, कन्ने कैदी होई नैं बेबीलोन जो पुज्जाणे दे बग्ते ते मसीह तिकर चौदा पीढ़ियां होईयां |MAT	1	18	यीशु मसीह दा जन्म इआं होया, कि जाह्लू तिसदी मां मरियमा दी मंगणी यूसुफे कन्ने होई गैयी, तां तिन्हां दे इक्क होणे ते पैहले ई सैह पवित्र आत्मां  दी तरफा ते गर्भवती होई |MAT	1	19	कन्ने तिसा दे लाड़े यूसुफें जेह्ड़ा धर्मी था कन्ने तिसा जो बदनाम नी करणा चाहंदा था तिसा जो तिन्हीं डोल करी छडणे दा वचार कित्ता |MAT	1	20	जाह्लू सैह इन्हां गल्लां जो सोचा दा था, तां परमात्में दा सुअर्गदूत तिसियो सुपणे च दुस्सी नैं ग्लाणा लग्गा, “हे यूसुफ ! दाऊद दी औलाद,  तू अपणियां लाड़िया मरियमा जो अप्पु अल्ल लैयोणे ते मत डर, क्जोकि जेह्ड़ा तिसा दे गर्भे च ऐ,  सैह पवित्र आत्मां दी तरफा ते ऐ |MAT	1	21	सैह जागत जम्गी कन्ने तू तिसदा नां यीशु रखेयां क्जोकि सैह अपणे लोकां दा तिन्हां दे पापां ते उद्धार करगा |”MAT	1	22	एह सब कुच्छ इसतांई होया कि जेह्ड़ा वचन प्रभुयें भविष्यवक्ता दुआरा ग्लाया था, सैह पूरा होयें,MAT	1	23	दिखा, इक्क कुआंरी लैरथी होंगी कन्ने इक्क जागत जम्गी, कन्ने तिसदा नां इम्मानुएल रखया जांगा,” जिसदा मतलब ऐ, परमात्मां  म्हारे सौगी |MAT	1	24	ताह्लू यूसुफ निंदरा ते जागी करी प्रभु दे दूते दे हुक्मे दे मताबक अपणिया लाड़िया जो अपणे अल्ल लैई आया |MAT	1	25	कन्ने जाह्लू तिकर तिन्नै जागते जो जन्म नी दित्ता ताह्लू तिकर सैह तिसा अल्ल नी गैया, कन्ने तिन्हीं तिसदा नां यीशु रखेया |MAT	2	1	हेरोदेस राजे दे बग्ते च जाह्लू यहूदिया प्रदेशे दे बैतलहम ग्रांऐ च यीशु पैदा होया, तां पूरवे ते कई ज्योत्षी यरूशलेम च आई नैं पूछणा लग्गे |MAT	2	2	‘यहूदियां दा राजा जिसदा जन्म होया, सैह कतांह ऐ, क्जोकि अहां पूरव च तिसदा तारा दिख्या ऐ कन्ने तिसदी भक्ति करणा आयो हन्न  |”MAT	2	3	एह सुणी नैं हेरोदेस राजा कन्ने तिसदे सौगी सारा यरूशलेम डरिया  |MAT	2	4	ताह्लू तिन्हीं लोकां दे सारे प्रधान याजकां कन्ने शास्त्रियां जो कट्ठेरी नैं पूछ्या, “मसीह दा जन्म कतांह होणां चाइदा?”MAT	2	5	तिन्हां तिस नैं ग्लाया, “यहूदिया दे बैतलहम ग्रांऐ च, क्जोकि भविष्यवक्ता दे दुआरा इआं लिख्या गैया ऐ;MAT	2	6	हे बैतलहम, तू जेह्ड़ा यहूदा दे प्रदेशे च ऐ, तू कुस बी तरीके नैं यहूदा दे अधिकारियां च सबते लोक्का नी,  क्जोकि तिज्जो च इक्क अधिपति निकलगा, जेह्ड़ा मेरी प्रजा इस्राएल दी रखवाली करगा |MAT	2	7	ताह्लू हेरोदेसें ज्योतिषियां जो डोल कित्ते सददी नैं तिन्हां ते पूछ्या कि तारा ठीक कुस बग्ते दुस्सया था,MAT	2	8	कन्ने तिन्हीं एह ग्लाई नैं तिन्हां जो बैतलहमे घल्लया, जा, तिस जागते दे बारे च ठीक ठीक पता करा, कन्ने जाह्लू सैह मिली आंगा तां मिन्जो खबर दैया तांकि मैं बी आई नैं तिस जो प्रणाम करां |”MAT	2	9	सैह राजे दी गल्ल सुणी नैं चली गै, कन्ने जेह्ड़ा तारा तिन्हां पूरवे च दिख्या था सैह तिन्हां दे गां गां चलेयो;  कन्ने जित्थू जागत था, तिसा जगाह दे उपर पुज्जी नैं रुकिया |MAT	2	10	तिस तारे जो दिखी नैं सैह बड़े खुश होये |MAT	2	11	तिन्हां तिसी घरे च पुज्जी नैं तिस जागते जो तिसदिया माऊ मरियमा दे सौगी दिख्या कन्ने मुंडे भार पैई नैं जागते जो प्रणाम कित्ता, कन्ने अपणा अपणा जौळा खोली नैं तिसियो सोना कन्ने लोबान कन्ने गंधरस भेंट चढ़ाई |MAT	2	12	ताह्लू सुपणे च एह चेतावनी पाई नैं कि हेरोदेसे अल्ल भिरी नी जाणा,  सैह दूये रस्ते ते अपणे देशे जो चलिये |MAT	2	13	तिन्हां दे चली जाणे दे बाच प्रभुये दे इक्की सुअर्गदूतें सुपणे च यूसुफे जो दुस्सी नैं ग्लाया, “उठ, तिस जागते जो कन्ने तिसदिया माऊ जो लैई नैं मिस्र देसे जो नठी जा; कन्ने जाह्लू तिकर मैं तिज्जो नी ग्लांगा, ताह्लू तिकर औत्थू ई रैह्यां;  क्जोकि हेरोदेस इस जागते जो तोपा दा ऐ कि तिसियो मरवाई दें |”MAT	2	14	ताह्लू सैह राती उठी नैं जागते कन्ने तिसदिया माऊ जो लैई नैं मिस्र देशे जो चलिया,MAT	2	15	कन्ने हेरोदेसे दे मरणे तिकर तित्थू रैह्या | इसतांई कि सैह वचन जेह्ड़ा प्रभुयें भविष्यवक्ता दे दुआरा ग्लाया था पूरा होयें; “ मैं अपणे जागते जो मिस्रे ते सदेया |”MAT	2	16	जाह्लू हेरोदेसें एह दिख्या, कि जयोतिषियां तिस नैं धोखा कित्ता ऐ, ताह्लू सैह गुस्से च भरुईया, कन्ने लोकां जो घल्ली नैं जयोतिषियां दुआरा ठीक ठीक दसयो बग्ते दे मताबक बैतलहम ग्रांऐ च कन्ने तिसदे अक्खे बक्खे दियां जह्गां दे सारे जागतां जो जेह्ड़े दूँ सालां दे या तिसते लोक्के थे,  मरवाई दित्ते |MAT	2	17	ताह्लू जेह्ड़ा वचन यिर्मयाह भविष्यवक्ता दे दुआरा ग्लाया गैया था, सैह पूरा होईया;MAT	2	18	“रामाह च इक्क बड़ा भरी दुख कन्ने रोणे दा हल्ला सुम्मेयां, राहेल अपणे जागतां तांई रौया दी थी, कन्ने चुप नी होणां चाहंदी थी, क्जोकि सैह हुण नी रैह्यो थे |”MAT	2	19	जाह्लू हेरोदेस मरिया, तां प्रभु दे दूतें मिस्रे च यूसुफे जो सुपणे च दुस्सी नैं ग्लाया,MAT	2	20	उठ,  जागते कन्ने तिसदिया माऊ जो लैई नैं इस्राएल दे देशे च चली जा, क्जोकि जेह्ड़े जागते दिया जान्नी लैणा चाहंदे थे, सैह मरियो हन्न |”MAT	2	21	सैह उठया,  कन्ने जागते कन्ने तिसदिया माऊ जो सौगी लेई नैं इस्राएले दे देशे च आईया |MAT	2	22	अपर एह सुणी नैं कि अरखिलाउस अपणे बुड़े हेरोदेस राजे दी जगाह यहूदिया पर राज करा दा ऐ, तित्थू जाणे ते डरया | भिरी सुपणे च परमात्में ते चेतावनी सुणी नैं गलील प्रदेशे जो चलिया | MAT	2	23	कन्ने नासरत नांये दे सैहरे च जाई बसेया, तांकि सैह वचन पूरा होयें, जेह्ड़ा भविष्यबक्ता दे दुआरा ग्लाया गैया था; “सैह नासरी नांये ते जाणेयां जांगा |MAT	3	1	तिन्हां दिनां च यूहन्ना बपतिस्मा दैणे आळा आई नैं यहूदिया दे बणे च एह प्रचार करणा लग्गा;MAT	3	2	“मने बदला, क्जोकि सुअर्गे दा राज नैह्ड़ें आई गैया ऐ |”MAT	3	3	एह सैई ऐ जिसदी चर्चा यशायाह भविष्यवक्ता दे दुआरा कित्तियो,  बणे च इक्क हक्का पाणे आळे दी उआज ओआ दी,  कि प्रभु दा रस्ता त्यार करा,  तिदियां सड़कां सीधियां करा |”MAT	3	4	यूहन्ना ऊंटां दे बाळां दे कपड़े बणांई नैं पैहणदा था, कन्ने अपणे लक्के च चमड़े दा पटका बन्नेया था | तिसदा खाणा टिड्डीयां कन्ने बणे दा मखीर था |MAT	3	5	ताह्लू यरूशलेम कन्ने सारे यहूदिया, कन्ने यरदन दरैयाऐ दे अक्खे बक्खे दे सारी जगांह दे लोक तिस अल्ल आइये  |MAT	3	6	तिन्हां अपणे अपणे पापां जो मन्नी नैं यरदन दरैयाऐ च तिसते बपतिस्मा लैया |MAT	3	7	जाह्लू तिन्हीं मत्ते फरीसियां कन्ने सदूकिआं जो बपतिस्मे तांई अप्पु अल्ल ओंदे दिख्या, तां तिन्हां नैं ग्लाया, “हे सरप दे बच्चेयो,  तुहां जो कुणी जताई दित्ता कि ओणेआळे गुस्से ते नठा ? MAT	3	8	इसतांई मन बदलणे जोग्गा फळ लैयोआ;MAT	3	9	कन्ने अपणे अपणे मने च एह मत सोचा कि म्हारा पिता अब्राहम ऐ; क्जोकि मैं तुहां नैं ग्लांदा ऐ कि परमात्मां इन्हां पत्थरां ते अब्राहमे तांई औलाद पैदा करी सकदा ऐ |MAT	3	10	हुण कुआड़ी रुखे दिया जड़ा पर रखियो ऐ,  इसतांई जेह्ड़ा जेह्ड़ा रुख खरा फळ नी दिंदा, तिसियो बड्डी नैं अग्गी च सटेया जांदा ऐ |MAT	3	11	“मैं तां पाणिये ते तुहां जो मने बदलणे दा बपतिस्मा दिंदा ऐ, अपर जेह्ड़ा मेरे बादे च आणे आळा ऐ, सैह मिन्जो ते बड़ा शक्तिशाली ऐ; मैं तिसदी जूतेयां चुकणे जोग्गा नी ऐ | सैह तुहां जो पवित्र आत्मां कन्ने अग्गी ते बपतिस्मा दिंगा |MAT	3	12	तिन्हीं अपणे हत्थे च खारी पकड़ियो, कन्ने सैह अपणेयां खेतां जो साफ करगा, कन्ने अपणियां कणकां जो पेड़ूये च किट्ठा करगा, अपर भूहे जो तिसा अग्गी च फूकगा, जेह्ड़ी बुझदी नी |”MAT	3	13	तिस बग्त यीशु गलील ते यरदन दरैयाऐ कंडे यूहन्ने अल्ल बपतिस्मा लैणा आया |MAT	3	14	अपर यूहन्ने एह ग्लाई नैं तिसियो रोकणा लग्गा, “मिन्जो तां तेरे हत्थे ते बपतिस्मा लैणे दी जरूरत ऐ, कन्ने तू मिन्जो अल्ल आया ऐ  ?”MAT	3	15	यीशुयें तिसियो एह जबाब दित्ता, “हुण तां इआं ई होणां दे, क्जोकि अहां जो इआं ई धर्मा दे कम्मां जो पूरा करणा ठीक ऐ, ताह्लू तिन्हीं तिसदी गल्ल मनी लैई |MAT	3	16	कन्ने यीशु बपतिस्मा लैई नैं चटपट पाणिये ते बाहर आया, कन्ने दिख्या तिस तांई अम्बर खुलिया, कन्ने तिन्हीं परमात्में दी आत्मां जो कबूतरे साइयां लौदें कन्ने अपणे परालें ओंदे दिख्या |MAT	3	17	कन्ने दिखा, एह आकाशवाणी होई : “एह मेरा प्यारा पुत्तर ऐ, जिसते मैं बड़ा भरी खुश ऐ   |”MAT	4	1	ताह्लू आत्मां यीशुये जो बणे च लैई गैया तांकि इबलीसे ते तिसदी परीक्षा होयें |MAT	4	2	तिन्हीं चाली दिन, कन्ने चाली रात, व्रत रखेया, ताह्लू तिसियो भूख लग्गी |MAT	4	3	ताह्लू परखणे आळे बक्खे आई नैं तिस नैं ग्लाया, “जे तू परमात्में दा पुत्तर ऐ, तां ग्लाई दे, कि एह पत्थर रोटियां बणी जांन |” MAT	4	4	यीशुयें जबाब दित्ता : लिख्या ऐ, ‘माणु सिरफ रोटिया ई ते नी अपर हर इक्क वचने ते जेह्ड़ा परमात्में दे मुँमें ते निकळदा ऐ, जिंदा रैंह्गा |”MAT	4	5	ताह्लू इबलीस तिसियो पवित्र शैहरे च लैई गैया कन्ने मंदरे दिया चोटिया पर खरेड़ी दित्ता, MAT	4	6	कन्ने तिस नैं ग्लाया, “जे तू परमात्में दा पुत्तर ऐ, तां अप्पु जो थलै सट्टी दे; क्जोकि लिखेया ऐ : सैह तेरे बारे च अपणे सुअर्गदूतां जो हुक्म दिंगा, कन्ने सैह तिज्जो हत्थों हत्थ चुकी लैंगे; कुत्थी इआं ना होयें कि तेरेयां पैरां च पत्थरे नैं चोट लग्गें |”MAT	4	7	यीशुयें तिस नैं ग्लाया, “एह बी लिख्या ऐ : ‘तू प्रभु अपणे परमात्में जो मत परख |”MAT	4	8	भिरी इबलीस तिसियो इक्क बडे ऊचे प्हाड़े पर लैईया कन्ने सारे संसारे दे राज्जे कन्ने तिसदा महिमा दस्सी  नैं MAT	4	9	तिस नैं ग्लाया, “जे तू पैई नैं मिन्जो प्रणाम करें, तां मैं एह सब कुच्छ तिज्जो दैई दिंगा |” MAT	4	10	ताह्लू यीशुयें तिस नैं ग्लाया, “हे सैतान दूर होई जा, क्जोकि लिखेया ऐ : “तू प्रभु अपणे परमात्में जो प्रणाम कर, कन्ने सिरफ तिस दी भक्ति कर |”MAT	4	11	ताह्लू सैतान तिसदे ब्क्खे ते चली गैया, कन्ने दिखा, सुअर्गदूत आई नैं तिसदी सेवा करणा लग्गे |MAT	4	12	जाह्लू तिन्हीं एह सुणेया कि यूहन्ना बंदी बणाई लैया, तां सैह गलीला जो चली गैया |MAT	4	13	कन्ने सैह नासरते जो छड्डी नैं कफरनहूम सैहरे च, जेह्ड़ा झीला दे कंडे जबूलून कन्ने नप्ताली दे देसे च ऐ, जाई नैं रैह्णा लग्गा;MAT	4	14	तांकि जेह्ड़ा यशायाह भविष्यबक्ता दे दुआरा ग्लाया गैया था, सैह पूरा होयें : MAT	4	15	“जबूलून कन्ने नप्ताली दे देश झीला दे रस्ते ते यरदन दरयाए दे पार होरनी जातिआं दा गलील प्रदेश --- MAT	4	16	जेह्ड़े लोक नैहरे च बैठयो थे, तिन्हां बड़ी जोती दिखी; कन्ने जेह्ड़े मौता दे देशे च कन्ने छाउआं च बैठयो थे, तिन्हां पर जोती चमकी |”MAT	4	17	तिस बग्त ते यीशुयें प्रचार करणा कन्ने एह ग्लाणा शुरू कित्ता, “मने बदला क्जोकि सुअर्गे दा राज्ज नैह्ड़ें आया ऐ   |” MAT	4	18	गलीले दिया झीला दे कंडे घूमदे होये तिन्हीं दूँ आं मतलब शमौने जो जेह्ड़ा पतरस नांये ते जाणेयां जांदा ऐ, कन्ने तिसदे ये अन्द्रियासे जो झीला च जाळ पांदे दिख्या; क्जोकि सैह मच्छियां पकड़णे आळे थे |MAT	4	19	यीशुयें तिन्हां नैं ग्लाया, “मिन्जो पचां चली ओआ, तां मैं तुहां जो माणुआं जो पकड़णे आळा बणागा |” MAT	4	20	सैह ताह्लू ई जाळेयां जो छड्डी नैं तिसदे पचां चली पै |MAT	4	21	तित्थू ते गां जाई नैं, यीशुयें होर दूँ आं जो मतलब जबदिये दे पुत्तर याकूबे कन्ने तिसदे ये यूहन्ने जो दिख्या | सैह अपणे बुड़े जबदिये सौगी किस्तिया पर अपणे जाळेयां जो ठीक करा दे थे | तिन्हीं तिन्हां जो बी सदेया |MAT	4	22	सैह ताह्लू ई किस्तिया कन्ने अपणे बुड़े जो छड्डी नैं तिस दे पचां चली पै |MAT	4	23	यीशु सारे गलीले च घूमदा होया तिन्हां दे अराधनालयां च शिक्षा दिंदा, कन्ने राज्जे दा सुसमाचार प्रचार करदा, कन्ने लोकां दी हर तरांह दियां बमारियां कन्ने कमजोरियां जो दूर करदा रैह्या |MAT	4	24	कन्ने सारे सीरिया देशे च तिसदा खबर फैली गैई; कन्ने लोक सारे बमारां जो, जेह्ड़े कई तरांह दी बमारियां कन्ने दुखां च जकड़ुयो थे, कन्ने जिन्हां च बुरियां आत्मां  थियां, कन्ने मिर्गी आळेयां कन्ने धरंगे दे रोगियां जो तिस अल्ल लैई आये कन्ने तिन्हीं तिन्हां जो ठीक कित्ता |MAT	4	25	गलील कन्ने दिकापुलिस, यरूशलेम, यहूदिया कन्ने यरदन दरैयाऐ दे पारे ते भीड़ा दी भीड़ तिसदे पचां चली पैई |MAT	5	1	सैह इसा भीड़ा जो दिखी नैं प्हाड़े पर गोईया, कन्ने जाह्लू बैइया तां तिसदे चेले तिस अल्ल आईये |MAT	5	2	कन्ने सैह अपणे मुँमें खोली नैं तिन्हां जो एह प्रवचन दैणा लग्गा;MAT	5	3	धन हन्न सैह, जेह्ड़े मने दे दीन हन्न, क्जोकि सुअर्गे दा राज तिन्हां दा ई ऐ   |MAT	5	4	धन हन्न सैह, जेह्ड़े अफसोस करदे हन्न, क्जोकि सैह शांति पांगे |MAT	5	5	धन हन्न सैह, जेह्ड़े नम्र हन्न, क्जोकि सैह धरतिया दे अधिकारी होंगे |MAT	5	6	धन हन्न सैह, जेह्ड़े धर्मिकता दे भूखे कन्ने प्यासे हन्न, क्जोकि सैह रज्जाये कित्ते जांगे |MAT	5	7	धन हन्न सैह, जेह्ड़े दया करणे आळे हन्न, क्जोकि तिन्हां पर दया कित्ती जांगी |MAT	5	8	धन हन्न सैह, जेह्ड़े जिन्हां दे मन साफ हन्न, क्जोकि सैह परमात्में जो दिखगे |MAT	5	9	धन हन्न सैह, जेह्ड़े इक्की दूये सौगी मेल कराणेआळे हन्न, क्जोकि सैह परमात्में दे जागते दे नांये ते जाणेयों जांगे |MAT	5	10	धन हन्न सैह, जेह्ड़ा धर्मिकता दिया बजाह ते सताये जांदे हन्न, क्जोकि सुअर्ग दा राज्ज तिन्हां दा ऐ   |MAT	5	11	धन हन्न तुहां, जाह्लू माणु मेरिया बजाह ते तुहां दी बुराई करगे, कन्ने सतागें कन्ने झूठियां गल्लां ग्लाई नैं तुहां दे बरखलाफ हर तरांह दी बुरियां गल्लां ग्लांगे |MAT	5	12	ताह्लू खुश कन्ने मग्न होनेयों क्जोकि तुहां तांई सुअर्गे च इक्क बडा फळ ऐ | इसतांई कि तिन्हां लोकां भविष्यवक्ता जो जेह्ड़े तुहां ते पैहले थे, इआं ई सताया था |MAT	5	13	“तुहां धरतिया दे नुण हन्न; अपर जे नुणै दा सुआद खराब होई जाये, तां सैह भिरी कुसा चीज्जा नैं नमकीन होंगा,  भिरी सैह कुसी कम्मे दा नी ऐ, सिरफ इसियो बाहर सटेया जाये?  कन्ने माणुआं दे पैरां हैठ लतेया जाये |MAT	5	14	तुहां संसारे दी जोती हन्न | जेह्ड़ा शैहर प्हाड़े पर बसेया ऐ सैह कदी छूपी नी सकदा |MAT	5	15	कन्ने लोक दीय्या बाळी नैं डल्ला थलै नी अपर कलम्पे पर रखदे हन्न, ताह्लू तिस नैं घरे दे सारे लोकां जो लौ पुज्जदी ऐ   |MAT	5	16	तिआं ई तुहां दा परगड़ा माणुआं दे सामणे चमकी नैं सैह तुहां दे खरे कम्मां जो दिखी नैं तुहां दे पिता दी, जेह्ड़ा सुअर्गे च ऐ, तरीफ करगा |MAT	5	17	एह ना समझा, कि मैं व्यवस्था या भविष्यवक्ता दी कताबा जो नाश करणा आया, नाश करणा नी आया, अपर पूरा करणां आया | कि जाह्लू तिकर अम्बर कन्ने धरती टली नी जां |MAT	5	18	क्जोकि मैं तुहां जो सच सच ग्लांदा, कि जाह्लू तिकर अम्बर कन्ने धरती टल्ली ना जां, ताह्लू व्यवस्था ते इक्क मात्रा या इक्क बिंदु बी बगैर पूरा होये नी टलगा |MAT	5	19	इसतांई जेह्ड़ा कोई इन्हां छोटे ते छोटे हुक्मां च कुस्सी इक्की जो बी तोड़गा, कन्ने तिआं ई लोकां जो सखांगा, सैह सुअर्गे दे राज्ज च सबना ते लोक्का केहलांगा; अपर जेह्ड़ा कोई तिन्हां हुक्मां दा पालण करगा कन्ने तिन्हां जो सखांगा, सैई सुअर्गे दे राज्जे च म्हान केहलांगा |MAT	5	20	क्जोकि मैं तुहां जो ग्लांदा, कि जे तुहां दी धार्मिकता कन्ने शास्त्रियां कन्ने फरीसियां दे धार्मिकता ते बधीकरी ना होंन, तां तुहां सुअर्गे दे राज्जे च कदी नी पुज्जी सकदा |MAT	5	21	तुहां सुणी चुकेयो हन्न, कि पराणे जमाने दे लोकां जो ग्लाया था खून मत करणा, कन्ने जेह्ड़ा कोई खून करगा सैह कचेहरी च सज्जा दा हक्कदार होंगा |’MAT	5	22	अपर मैं तुहां नैं एह ग्लांदा ऐ, कि जेह्ड़ा कोई अपणे भाऊये पर गुस्सा करगा, सैह कचेहरी च सज्जा दा हक्कदार होंगा, कन्ने जेह्ड़ा कोई अपणे भाऊये जो नकम्मा ग्लांगा, सैह महासभा च सज्जा दा हक्कदार होंगा; कन्ने जेह्ड़ा कोई ग्लां ‘अरे मूर्ख सैह नरके दी अग्गी दी सज्जा दा हक्कदार होंगा |MAT	5	23	इसतांई जे तू अपणियां भेंटा वेदी पर लैयोंगा, कन्ने तित्थू तू याद करें, कि तेरे भाऊ ये दे मने च तिज्जो तांई कुच्छ बैर ऐ,MAT	5	24	तां अपणी भेंटा तित्थू वेदी दे सामणे छड्डी दे, कन्ने जाई नैं पैहले अपणे ये नैं मेल मिलाप कर कन्ने ताह्लू आई नैं अपणी भेंटा चढ़ा |MAT	5	25	जाह्लू तिकर तू अपणे दुश्मणे सौगी रस्ते च चलेया ऐ, तिस सौगी चट पट मेल मिलाप करी ले कुत्की इआं ना होयें कि दुश्मण तिज्जो हाकमे दे हुआले करी दें, कन्ने हाकम तिज्जो सिपाईयां हुआले करी दैं, कन्ने तू जेला च पाई दित्ता जाये |MAT	5	26	मैं तिज्जो नैं सच ग्लांदा कि जाह्लू तिकर तू कौड़ी कौड़ी भर ना दें ताह्लू तिकर तित्थू ते नी छूटगा |MAT	5	27	तुहां सुणी बैठेयो हन्न कि ग्लाया था, ‘व्यभिचार ना करणा |MAT	5	28	अपर मैं तुहां नैं एह ग्लांदा, कि जेह्ड़ा कोई कुसी बी जणासा जो बुरिया नजरां नैं दिखगा सैह अपणे मने च तिस नैं व्यभिचार करी चुकेया |MAT	5	29	जे तेरी सज्जी अंख तिज्जो ठोकर खुआये, तां तिसायो कड्डी नैं सटटी दे; क्जोकि तिज्जो तांई ऐही खरा ऐ कि तेरे अंगा च इक्क नाश होई जांदा तेरा सारा शरीर नरके च सटेया जाये |MAT	5	30	जे तेरा सज्जा हत्थ तिज्जो ठोकर खुआये, तां तिस जो बड्डी नैं सट्टी दै; क्जोकि तिज्जो तांई ऐही खरा ऐ कि तेरे अंगा च इक्क नाश होईया तां तेरा सारा शरीर नरक च नी सट्टेया जां |MAT	5	31	एह बी ग्लाया था, “जेह्ड़ा कोई अपणियां लाड़िया जो तलाक दैणा चाहंदा, तां तिसायो त्यागपतर दें |’MAT	5	32	अपर मैं तुहां नैं एह ग्लांदा ऐ कि जेह्ड़ा कोई अपणियां लाड़िया जो व्यभिचारे जो छड्डी नैं कुसा होर बजाह ते तलाक दें, तां सैह तिसा ते व्यभिचार करवांदा ऐ; कन्ने जेह्ड़ा कोई तिसा छड्डिया जो व्याही लैं, सैह व्यभिचार करदा ऐ |MAT	5	33	भिरी तुहां सुणया ऐ कि पराणे जमाने दे लोकां जो ग्लाया था, “झूठी कसम मत खांदे अपर प्रभु तांई अपणियां कसमा जो पूरिया करणा |’MAT	5	34	अपर मैं तुहां नैं एह ग्लांदा ऐ कि कदी कसम मत खांदे; ना तां सुअर्गे दी, क्जोकि सैह परमात्में दा सिंहासण ऐ;MAT	5	35	ना तां धरतिया दी, क्जोकि सैह तिसदेयां पैरां दी चौकी ऐ; ना तां यरूशलेम दी क्जोकि सैह महाराजे दा शैहर ऐ   |MAT	5	36	अपणे मुंडे दी बी कसम मत खांदा क्जोकि तू इक्की बाले जो बी चिटटा, कन्ने काला नी करी सकदा ऐ   |MAT	5	37	अपर तुहां दी गल्ल हां दी हां या ना दी ना होयें; क्जोकि जेह्ड़ा कुच्छ इसते जादा होंदा ऐ   सैह बुराईया ते होंदा ऐ   |MAT	5	38	तुहां सुणेया ऐ कि ग्लाया था, अंखी दे बदले अंखी, कन्ने दंद दे बदले दंद |’MAT	5	39	अपर मैं तुहां नैं एह ग्लांदा कि बुरे दा मुकाबला मत करणा; अपर जेह्ड़ा कोई तेरिया सज्जिया खाखा पर थप्पड़ मारे, तिसदे गां दूईया खाखा बी करी दैया |MAT	5	40	जे कोई तिज्जो पर जबरदस्ती करी नैं तेरा कुरता लैणा चाहंदा, तां तिसियो धोती बी लैणा दैया |MAT	5	41	जेह्ड़ा कोई तिज्जो कोस भर बेकार च लैई जाये, तां तिस सौगी दो कोस होर चलिया |MAT	5	42	जेह्ड़ा कोई तिज्जो ते मंगे, तिसियो दे; कन्ने जेह्ड़ा तिज्जो ते उधार लैणा चाहंदा, तिसते मुँमें मत फेर |MAT	5	43	तुहां सुणेया ऐ कि ग्लाया था, अपणे प्ड़ोसिये नैं प्यार रखणा, कन्ने अपणे बैरिये सौगी बैर |’MAT	5	44	अपर मैं तुहां नैं एह ग्लांदा कि अपणे बैरियां सौगी प्यार रखा कन्ने अपणे सताणे आळेयां तांई प्रार्थना करा,MAT	5	45	जिसते तुहां अपणे सुअर्गिय पिता दी औलाद बणगें क्जोकि सैह खरे बुरे दूनी पर अपणा सूरज उदय करदा ऐ, कन्ने धर्मी कन्ने अधर्मी दूनी पर बरखा बरदी ऐ,MAT	5	46	क्जोकि जे तुहां अपणे प्यार रखणे आळेयां सौगी प्यार रखगे, तां तुहां तांई क्या फळ होंगा, क्जोकि चुंगी लैणेआळे बी इआं नी करदे हन्न |”MAT	5	47	जे तुहां सिरफ अपणे भाऊ आं जो ई नमस्कार करा, तां कुण दैया बडा कम्म करदे हन्न, क्जोकि दूईयां जातिआं बी ऐदेया नी करदियां हन्न |”MAT	5	48	इसतांई चाइदा कि तुहां म्हान बणा, जिआं तुहां दा सुअर्गीय पिता सिद्ध ऐ |MAT	6	1	चुकन्ने रैह्या! तुहां माणुआं जो दसणे तांई अपणे धर्मे दे कम्मा जो मत करा, नी तां अपणे सुअर्गीय पिता ते कुच्छ बी फळ नी पांगे |MAT	6	2	इसतांई जाह्लू तू दान करे, तां अपणे गां बाजा मत बुजवा, जिआं बेइमान, महासभां कन्ने गलियां च करदे हन्न, तांकि लोक तिन्हां दी तरीफ करन | मैं तुहां नैं सच ग्लांदा कि सैह अपणा फळ पाई बैठयो हन्न |MAT	6	3	अपर जाह्लू तू दान करें, तां जेह्ड़ा तेरा सज्जा हत्थ करदा ऐ, सैह तेरे खब्बे हत्थेयो पता नी लग्गें |MAT	6	4	तांकि तेरा दान गुप्त रैह्य, कन्ने ताह्लू तेरा पिता जेह्ड़ा गुप्त च दिखदा ऐ तिज्जो सैह फळ दिंगा |MAT	6	5	“जाह्लू तू प्रार्थना करे, तां बेइमाना साइयां मत होया, क्जोकि लोकां जो दसणे तांई आराधानालयां च कन्ने सड़कां दे मोड़ां पर खड़े होई नैं प्रार्थना करणा तिन्हां जो खरा लगदा ऐ   | मैं तुहां नैं सच ग्लांदा कि सैह अपणा फळ पाई बैठयो हन्न |MAT	6	6	अपर जाह्लू तू प्रार्थना करे, तां अपणे कमरे च जा; कन्ने दुरआजे बंद करी नैं अपणे पिता ते जेह्ड़ा गुप्त च ऐ प्रार्थना कर | ताह्लू तेरा पिता जेह्ड़ा गुप्त च दिखदा ऐ, तिज्जो फळ दिंगा |MAT	6	7	प्रार्थना करदे बग्त होरनी जातियां साइयां बक बक मत करा,  क्जोकि सैह समझदे हन्न कि तिन्हां दे बड़ा ग्लाणे ते तिन्हां दी सुणी जांगी |MAT	6	8	इसतांई तुहां तिन्हां साइयां मत बणा, क्जोकि तुहां दा पिता तुहां दे मंगणे ते पैहले ही जाणदा ऐ कि तुहां दी क्या क्या जरूरतां हन्न |MAT	6	9	जे तुहां इस तरीके नैं प्रार्थना करा करा, हे म्हारे पिता, तू जेह्ड़ा सुअर्गे च ऐ; तेरा नां पवित्र मनया जाये |MAT	6	10	तेरा राज्ज आये | तेरी इच्छा जिआं सुअर्गे च पूरी होंदी ऐ, तिआं ई धरतिया पर बी होयें |MAT	6	11	म्हारी दिने दी रोटी अज्ज अहां जो दे |MAT	6	12	कन्ने जिआं अहां अपणे अपराधियां जो माफ कित्या ऐ, तिआं ई तूमी म्हारे अपराधां जो माफ कर |MAT	6	13	कन्ने अहां जो परखा च मत लैयोआ, अपर बुराईया ते बचा; (क्जोकि राज्ज, शक्ति कन्ने महिमा सदा तेरे ई हन्न |’ आमीन |)MAT	6	14	इसतांई जे माणु दे अपराध माफ करगे, तां तुहां दा सुअर्गीय पिता बी तुहां जो माफ करगा |MAT	6	15	कन्ने तुहां माणुआं दे अपराधां जो माफ नी करगे, तां तुहां दा पिता बी तुहां दे गुनाहां जो माफ नी करगा |MAT	6	16	“जाह्लू तुहां व्रत करा, तां बेइमाना साइयां तुहां दे मुँमें पर उदासी नी छाई रैह्य, क्जोकि सैह अपणे मुँमे जो बुरा बणाई रखदे हन्न, तांकि लोक तिन्हां जो व्रत करणे आळा जाणन | मैं तुहां नैं सच ग्लांदा कि सैह अपणा फळ पाई चुकेयो |MAT	6	17	अपर जाह्लू तू व्रत करें अपणे मुंडे पर तेल मळ कन्ने मुँये धोई ले,MAT	6	18	तांकि लोक नी पर तेरा पिता जेह्ड़ा गुप्त च ऐ, तिज्जो व्रत करणेआळे जाणन | इसा हालता च तेरा पिता जेह्ड़ा गुप्त च दिखदा ऐ, तिज्जो फळ दिंगा |MAT	6	19	अपणे तांई धरतिया पर धन दौलत मत कठेरा, जित्थू कीड़ा कन्ने भुत्थी खराब करदी ऐ, कन्ने जित्थू चोर टक लगाई नैं चोरी लैंदे हन्न | MAT	6	20	अपर अपणे तांई सुअर्गे च धन दौलत कठेरा, जित्थू ना तां कीड़ा कन्ने ना भुत्थी खराब करदे हन्न, कन्ने जित्थू ना चोर टक लगांदे ना तां चोरी सकदे हन्न |MAT	6	21	क्जोकि जित्थू तेरा धन दौलत ऐ तित्थू तेरा मन बी लगया रैंह्गा |MAT	6	22	“शरीरे दा दीय्या अंख ऐ इसतांई जे तेरी अंख साफ होयें, तां तेरा सारा शरीर बी परगड़ा होंगा |MAT	6	23	अपर तेरी अंख बुरी होये | तेरा सारा शरीर बी नैहरा होंगा; इसा बजाह ते सैह लौ तां तिज्जो च ऐ, जे नैहरा होयें तां सैह नैहरा किआं बडा होंगा |MAT	6	24	“कोई माणु दूँ सुआमियां दी सेवा नी करी सकदा, क्जोकि सैह इक्की नैं बैर कन्ने दूये नैं प्यार रखगा, इक्की नैं मिलेया रैंह्गा कन्ने दूये जो घटिया समझगा | तुहां परमात्में कन्ने धन दौलत दूनी दी सेवा नी करी सकदे |MAT	6	25	इसतांई मैं तुहां नैं ग्लांदा कि अपणे प्राणा तांई एह फिकर मत करा कि अहां क्या खांगे कन्ने क्या पीगें; कन्ने ना अपणे शरीरे तांई कि क्या लगांगे | क्या प्राण खाणे ते, कन्ने शरीर कपड़ेयां ते बधी करी नी ऐ |”MAT	6	26	अम्बरे दे पंछियां जो दिखा सैह ना बादें हन्न, ना बडदे हन्न, कन्ने ना तां पेड़ूयां च कठेरदे हन्न; भिरी बी तुहां दा सुअर्गीय पिता तिन्हां जो खुआंदा ऐ | क्या तुहां तिन्हां ते जादा कीमती नी हन्न?MAT	6	27	तुहां च कुण ऐ, जेह्ड़ा फीकर करी नैं अपणियां उम्रा च इक्क मिनट बी बधाई सकदा ऐ |”MAT	6	28	कन्ने कपड़ेयां तांई क्जो फीकर करदे हन्न, बणे दे फूलां पर त्यान करा कि सैह किआं बढूदें हन्न; सैह ना मेहणत करदे हन्न, ना बडदे हन्न |MAT	6	29	तमी मैं तुहां नैं ग्लांदा कि सुलैमाने बी, अपणियां सारी महिमा च तिन्हां कुसी साइयां कपड़े नी पैहनेयो थे|MAT	6	30	इसतांई जाह्लू परमात्में दरबड़े दे घाहे जो, जेह्ड़ा अज्ज ऐ कन्ने कल तिसियो भट्टिया च जळाया जांगा, ऐदेया कपड़ा पैहनदा ऐ, तां हे वेवसुआसियो, तुहां जो सैह इन्नां ते बधी करी क्जो नी पैहनांगा |MAT	6	31	इसतांई तुहां फीकर करी नैं एह मत ग्लाणा कि अहां क्या खांगे, या क्या पीगें, या क्या लगांगे |MAT	6	32	क्योकि होरनी जातियां दे लोक इन्हां सारियां चीज्जां दी तोपा च रैंह्दे हन्न, अपर तुहां दा सुअर्गीय पिता जाणदा ऐ कि तुहां इन्हां सारिया चिज्जां दी जरूरत ऐ   | MAT	6	33	इसतांई पैहले तुहां परमात्में दे राज्ज कन्ने तिसदे धर्म दी तोप करा तां एह सारियां चिज्जां बी तुहां जो मिली जांगियां |MAT	6	34	कन्ने कले दी चिंता मत करा, क्जोकि कले दा दिन अपणी चिंता अप्पु करी लैंगा; अज्जे तांई अज्जे दा ई दुख बड़ा ऐ  |”MAT	7	1	दोस मत लग्गा कि तुहां पर बी दोस नी लगाया जां |MAT	7	2	क्जोकि जिआं तुहां दोस लगांदे हन्न, तिआं ई तुहां पर बी दोस लगाया जांगा; कन्ने जिस नापे नैं तुहां नापदे हन्न, तिसी नापे नैं तुहां तांई बी नापेया जांगा |MAT	7	3	तू क्जो अपणे भाऊ ये दी अंखी दे कखे जो दिखदा ऐ, कन्ने तिज्जो अपणियां अंखी दा कख नी दुस्स्दा |MAT	7	4	जाह्लू तेरिया ई अंखी च कख ऐ, तां तू अपणे भाऊ ये जो किआं ग्लाई सकदा ऐ, लैया मैं तेरिया अंखी ते कखे जो कड्डी दें |”MAT	7	5	हे बेइमान पैहले अपणी अंखी ते कखे कड्डी लै, ताह्लू तू अपणे ये दी अंखी दा कख भली भांति कड्डी सकगा |MAT	7	6	पवित्र चीज्ज कुतेयां जो मत दैया, कन्ने अपणे मोती सुरां दे गां मत पा, इआं ना होयें कि सैह तिन्हां जो पैरां हैठ लत्ती देंन कन्ने मुड़ी नैं तुहां जो फाड़ी चिरी देंन |MAT	7	7	मंगगे, तां तुहां जो दित्ता जांगा; तोपगे तां तुहां जो मिलगा; दुरआजे ठोरगे, तां तुहां तांई खोलेया जांगा |MAT	7	8	क्जोकि जेह्ड़ा कोई मंगदा ऐ, तिसियो मिलदा ऐ, कन्ने जेह्ड़ा तोपदा ऐ, सैह पांदा ऐ, कन्ने जेह्ड़ा दुरआजे ठोरदा ऐ, तिस तांई खोलया जांगा |MAT	7	9	तुहां च ऐदेया कुण माणु ऐ, की जे तिसदे पुत्तर तिसते रोटी मंगे तां सैह पत्थर दें? MAT	7	10	या मच्छी मंगे तां सर्प दैं?MAT	7	11	कन्ने जाह्लू तुहां बुरे होई नैं अपणे बच्चेयां जो खरियां चीज्जां दैणा जाणदे हन्न, तां तुहां दा सुअर्गीय पिता अपणे मंगणे आळेयां जो खरियां चीज्जां क्जो नी दिंगा? MAT	7	12	इसा बजाह ते जेह्ड़ा कुच्छ तुहां चाहंदे हन्न  कि माणु तुहां सौगी करे, तुहां बी तिन्हां सौगी तिआं ई करा; क्जोकि व्यवस्था कन्ने भविष्यबक्ता दी शिक्षा ऐही ऐ   |MAT	7	13	संगड़े दुरआजे ते प्रवेश करा, क्जोकि चौड़ा ऐ सैह दुरआजा कन्ने सोखा ऐ सैह रस्ता जेह्ड़ा बरबादिया जो पुज्जांदा ऐ कन्ने मते भरी हन्न जेह्ड़े तिस च प्रवेश करदे हन्न  |MAT	7	14	क्जोकि संगड़ा ऐ सैह दुरआजा कन्ने ओखा ऐ सैह रस्ता जेह्ड़ा जिन्दगिया च पज्जांदा ऐ  ; कन्ने थोड़े हन्न जेह्ड़े इसियो पांदे हन्न  |MAT	7	15	झूठे भविष्यवक्ता ते चौकन्ने रैह्या, जेह्ड़े भेडां दे भेसे च ओंदे हन्न असल च सैह अंदरे ते चीरणे आळे भेड़िये हन्न  |MAT	7	16	तिन्हां दियां करतूता ते तुहां तिन्हां जो पणछैणी लैंगे | क्या लोक झूड़ेयां ते अंगूर कन्ने कंडे आळे झूड़ेयां ते धूड़े तोड़दे हन्न  |MAT	7	17	इआं ई हर इक्क खरा रुख खरा फळ दिंदा ऐ कन्ने नकम्मा रुख बुरा फळ दिंदा ऐ   |MAT	7	18	खरा रुख बुरा फळ नी दैई सकदा, कन्ने ना नकम्मा रुख खरा फळ दैई सकदा ऐ   |MAT	7	19	जेह्ड़ा जेह्ड़ा रुख खरा फळ नी दिंदा, सैह बडेया कन्ने अग्गी च पाया जांदा ऐ   |MAT	7	20	इआं ई तिन्हां दे फळां च तुहां तिन्हां जो पणछैणी लैंगे |MAT	7	21	“जेह्ड़ा मिन्जो नैं, हे प्रभु, हे प्रभु!’ ग्लांदा ऐ, तिन्हां च हर इक्क सुअर्गे दे राज्जे च प्रवेश नी करगा, अपर सैई जेह्ड़ा मेरे सुअर्गीय पिता दी इच्छा पर चलदा ऐ |MAT	7	22	तिस दिन मत्ते लोक मिन्जो नैं ग्लांगे, ‘हे प्रभु हे प्रभु, क्या अहां तेरे नांये ते भविष्यवाणी नी कित्ती, कन्ने तेरे नांये ते बुरियां आत्मां जो नी कडेया, कन्ने तेरे नांये ते मते हैरानी भरे कम्म नी कित्ते?’MAT	7	23	ताह्लू मैं तिन्हां नैं खुली नैं ग्लाई दिंगा, “मैं तुहां जो कदी नी जाणया | हे बुरे कम्म करणे आळेयो, मिन्जो बक्खे ते चली जा |’MAT	7	24	इसतांई जेह्ड़ा कोई मेरियां एह गल्लां सुणी नैं तिन्हां जो मनदा ऐ सैह तिस बेअक्ले माणुये साइयां होंगा जिन्हीं अपणा घर सपड़े पर बणाया |MAT	7	25	कन्ने अम्बर बरैया, कन्ने बाढ़ां आईयां, कन्ने तूफान चलेया, कन्ने तिस घरे नैं टकराया भिरी बी सैह नी टैत्था, क्जोकि तिसदियां नीआं सपड़े पर पाइयां थियां |MAT	7	26	अपर जेह्ड़ा कोई मेरियां एह गल्लां सुणदा ऐ कन्ने तिन्हां पर नी चलदा, सैह तिस बेअक्ले माणुये साइयां होंगा जिन्हीं अपणा घर रेता पर बणाया |MAT	7	27	कन्ने अम्बर बरैया, कन्ने बाढ़ां आईयां कन्ने तूफ़ान चलेया, कन्ने तिस घरे नैं टकराये कन्ने सैह टैई नैं सत्यानाश होईया |”MAT	7	28	जाह्लू यीशु एह गल्लां ग्लाई बैठा, तां इआं होया कि भीड़ तिसदिया शिक्षा ते हैराण होई |MAT	7	29	क्जोकि सैह तिन्हां दे शास्त्रियां साइयां नी अपर अधिकारिये साइयां तिन्हां जो शिक्षा दिंदा था |MAT	8	1	जाह्लू सैह प्हाड़े ते लुत्थेया, तां इक्क बडी भीड़ तिसदे पचां चली पैई |MAT	8	2	कन्ने दिखा इक्की कोढ़ियें आई नैं तिसियो प्रणाम कित्ता कन्ने ग्लाया, हे प्रभु, जे तू चां तां मिन्जो ठीक करी सकदा ऐ   |MAT	8	3	यीशुयें हत्थ बधाई नैं तिसियो छूता, कन्ने ग्लांया, मैं चाहंदा, तू ठीक होई जां |” कन्ने सैह ताह्लू ई कोढ़े ते ठीक होई गैया |MAT	8	4	यीशुयें तिस नैं ग्लाया, दिक्ख कुसी नैं मत ग्लांदा, अपर जाई नैं अप्पु जो याजके जो दस्स कन्ने जेह्ड़ा चढ़ावा मूसें दा ठेहराया तिसियो चढ़ा तांकि लोकां तांई गवाही होयें |”MAT	8	5	जाह्लू सैह कफरनहूम च आया तां इक्की सूबेदारें तिस अल्ल आई नैं तिस नैं विणती कित्ती,MAT	8	6	“हे प्रभु, मेरा नौकर घरें धरगें दिया बमारिया नैं बड़ा दुखी पैया ऐ   |MAT	8	7	तिन्हीं तिस नैं ग्लाया, “मैं आई नैं तिसियो ठीक करगा |”MAT	8	8	सूबेदारें जबाब दित्ता ऐ, “हे प्रभु, मैं इस जोग्गा नी कि तू मेरी छती थलै औयें, अपर सिर्फ मुंमे ते ग्लाई दे तां मेरा सेवक ठीक होई जांगा |MAT	8	9	क्जोकि मैं बी दूयेयां दे हुकमा मनणे आळा माणु ऐ, कन्ने मिन्जो अल्ल बी सपाई हन्न, जेह्ड़े मेरे हुकमा जो मनदे हन्न | जाह्लू मैं इक्की जो ग्लांदा, जा! तां सैह चली जांदा ऐ  ; कन्ने दूये नैं, ‘आ!’ तां सैह ओंदा ऐ; कन्ने जाह्लू अपणे नौकरे नैं ग्लांदा, एह कम्म कर! तां सैह तिस कम्मे करदा ऐ |”MAT	8	10	एह सुणी नैं यीशु जो हैराणी होई, कन्ने जेह्ड़ा तिसदे पचां ओआ दे थे तिन्हां नैं ग्लाया, “मैं तुहां नैं सच ग्लांदा कि मैं इस्राएले च बी ऐदेया वसुआस नी पाया |MAT	8	11	कन्ने मैं तुहां नैं ग्लांदा कि पूरव कन्ने पशिचम ते मते लोक आई नैं अब्राहमे कन्ने इसहाके कन्ने याकूबे सौगी सुअर्गे दे राज्ज च बैगें |MAT	8	12	अपर राज्जे दी औलाद बाहर नैहरे च पाई दित्ती जांगी तित्थू रोणा कन्ने दंदा दा पीणा होंगा |”MAT	8	13	ताह्लू यीशुयें सूबेदारे नैं ग्लाया, “जा, जिआं तेरा वसुआस ऐ तिआं तिज्जो तांई होयें |” कन्ने तिसदा नौकर तिसी बग्त ठीक होईया |MAT	8	14	यीशु जाह्लू पतरसे दे घरे आया, तां तिन्हीं तिसदिया ससु जो बुखार च पैईयो दिख्या  |MAT	8	15	तिन्हीं तिसा दा हत्थ छूत्ता कन्ने तिसा दा बुखार उतरी गैया, कन्ने सैह उठी नैं तिसदी सेवा करणा लग्गी |MAT	8	16	जाह्लू संज होई ताह्लू सैह तिस अल्ल मत्तेयां लोकां जो लैई नैं आये जिन्हां च बुरियां आत्मां थियां कन्ने तिन्हीं तिन्हां आत्मां जो अपणे वचने नैं कड्डी दित्ता; कन्ने सारे बमारां जो ठीक कित्ता |MAT	8	17	तांकि जेह्ड़ा वचन यशायाह भविष्यवक्ता दे दुआरा ग्लाया गैया था सैह पूरा होयें;  तिन्हीं अप्पु म्हारी कमजोरियां जो लेई लैया कन्ने म्हारी बमारियां जो चुकी लैया |MAT	8	18	यीशुयें जाह्लू अपणे चौंई पास्सेयां ते इक्क बडी भीड़ दिखी तां झीला दे तिस पारले पास्सें जाणे दा हुक्म दित्ता |MAT	8	19	ताह्लू इक्क शास्त्रियें तिस अल्ल आई नैं तिस नैं ग्लाया, “हे गुरु, जित्थू कुत्थी तू जांगा, मैं तिज्जो पचां चली पोंगा |”MAT	8	20	यीशुयें तिस नैं ग्लाया, “गीदड़ां दे बिल कन्ने अम्बरे दे पंछियां दे अल्ले होंदे हन्न; अपर माणु दे जागते तांई मुंडे रखणे दी बी जगाह नी ऐ  ;MAT	8	21	इक्क होर चेलें तिस नैं ग्लाया, हे प्रभु मिन्जो पैहले जाणे दे कि अपणे बुड़े जो दबी ओयें |”MAT	8	22	यीशुयें तिस नैं ग्लाया, “तू मिन्जो पचां चली पौ, कन्ने मुड़देयां जो अपणे मुड़दे दबणा दैया |”MAT	8	23	जाह्लू सैह किस्तिया पर चढ़या, तां तिसदे चेले तिसदे पचां चली पै |MAT	8	24	कन्ने दिखा, झीला च इक्क देह्या बड़ा तूफ़ान आया कि किस्ती लेहरां नैं ढकुणा लग्गी, कन्ने सैह सो दा था |MAT	8	25	ताह्लू चेलयां तिसदे बक्खे आई नैं तिसियो जगाया कन्ने ग्लाया, “हे प्रभु अहां जो बचा, अहां मरी चलेयो हन्न  |”MAT	8	26	तिन्हीं तिन्हां नैं ग्लाया, “हे वेसुआसियो, क्जो डरा दे हन्न?” ताह्लू तिन्हीं उठी नैं तूफ़ाने कन्ने पाणिये जो झिड़केया, कन्ने सारा शांत होई गैया |MAT	8	27	कन्ने सैह हैरान होई नैं ग्लाणा लग्गे, “एह केदेया माणु ऐ कि तूफ़ान कन्ने पाणी बी तिसदा हुक्म मनदे हन्न  |”MAT	8	28	जाह्लू सैह तिस पार गदरनियां दे देसे च पुज्जया, तां दो माणु जिन्हां च बुरियां आत्मां  थियां कब्रां ते निकळदे होये तिसियो मिले | सैह इतणे प्रचंड थे कि तिस रस्ते च कोई नी जाई सकदा था |MAT	8	29	तिन्हां डडी नैं ग्लाया, “हे परमात्में दे पुत्तर म्हारा तिज्जो नैं क्या कम्म? क्या तू बग्ते ते पैहले अहां जो दुख दैणे ऐत्थू आईआ ऐ  ?MAT	8	30	तिन्हां ते थोड़िया दूरिया पर मते भरी सुरां दा इक्क झुंड चुगा दा था |MAT	8	31	बुरियां आत्मां तिस नैं एह ग्लाई नैं विणती कित्ती, जे तू अहां जो कडगा, तां सुरां दे झुंडे च घल्ली दे |MAT	8	32	तिन्हीं तिन्हां नैं ग्लाया, “जाआ!” कन्ने सैह निकळी नैं सुरां च बड़ियां कन्ने दिखा सारा झुंड खड़िया ढाला ते रिड़की नैं पाणिये च जाई पैया, कन्ने डूबी मरया |MAT	8	33	तिन्हां दे चरवाहे नठे, कन्ने सैहरे च जाई नैं एह सारियां गल्लां कन्ने जिन्हां च बुरियां आत्मां थियां तिन्हां दा सारा हाल सुणाई दित्ता | MAT	8	34	ताह्लू सारे सैहरे दे लोक यीशुयें नैं मिलणे जो निकळी आये, कन्ने तिसियो दिखी नैं विणती कित्ती कि म्हारे लाक्के ते बाहर चली जा |MAT	9	1	भिरी सैह किस्तिया पर चढ़ी नैं पारले पास्सेयो गैया, कन्ने अपणे शैहरे च आया |MAT	9	2	कन्ने दिखा, कई लोक धरगें दे इक्की बमारे जो मंजोलूये पर रखी नैं तिस अल्ल लैई आये | यीशुयें तिन्हां दा वसुआस दिखी नैं तिस धरगें दे बमारे नैं ग्लाया, हे जागत, हौंसला रख; तेरे पाप्प माफ होये |”MAT	9	3	इस गल्ला पर केइआं शास्त्रियां सोचया, “एह तां परमात्में दी निंदा करा दा |”MAT	9	4	यीशुयें तिन्हां दे मने दियां गल्लां जाणी नैं ग्लाया, “तुहां लोक अपणे अपणे मने च बुरा वचार क्जो करा दे हन्न?MAT	9	5	सोखा क्या ऐ, एह ग्लाणा, तेरे पाप माफ होये’ या एह ग्लाणा ‘उठ कन्ने चल फिर |”MAT	9	6	अपर इसतांई कि तुहां जाणी लैया कि माणु दे पुत्तरे जो धरतिया पर पाप माफ करणे दा हक्क ऐ | ताह्लू तिन्हीं धरगें दे बमारे नैं ग्लाया, “उठ अपणे मंजोलूये चुक, कन्ने अपणे घरेयो चली जा |”MAT	9	7	सैह उठी नैं अपणे घरेयो चली गैया |MAT	9	8	लोक एह दिखी नैं डरी गै कन्ने परमात्में दी महिमा करणा लग्गे जिन्हीं माणुआं जो ऐदेया हक्क दित्या ऐ |MAT	9	9	तित्थू ते गां जाई नैं यीशुयें मत्ती नांये दे इक्की माणुये जो चुंगी लैणे दी चौकिया पर बैठेयो दिखे या, कन्ने तिस नैं ग्लाया, “मिन्जो पचां चली पौ | सैह उठी नैं तिसदे पचां चली पैया |MAT	9	10	जाह्लू सैह घरे च खाणा खाणे तांई बैठया तां मत्ते चुंगी लैणे आळे कन्ने पापी आई नैं यीशु कन्ने तिसदे चेलयां सौगी खाणा बैठे |MAT	9	11	एह दिखी नैं फरीसियां तिसदे चेलयां नैं ग्लाया, “तुहां दा गुरु चुंगी लैणे आळेयां  कन्ने पापियां सौगी क्जो खांदा ऐ  ?”MAT	9	12	एह सुणी नैं यीशुयें तिन्हां नैं ग्लाया, बैघ भले चंगया तांई नी अपर बमारां तांई जरूरी ऐ |MAT	9	13	इसतांई तुहां जाई नैं इसदा मतलब सिक्खी लैया; मैं बलिदान नी अपर दया चाहंदा | क्जोकि मैं धर्मियां जो नी, अपर पापियां जो सदणा आया |”MAT	9	14	ताह्लू यूहन्ने दे चेलयां तिस अल्ल आई नैं ग्लाया, “क्या बजाह ऐ कि अहां कन्ने फरीसी इतणा व्रत करदे हन्न, अपर तेरे चेले व्रत नी करदे?”MAT	9	15	यीशुयें तिन्हां नैं ग्लाया, क्या बराती जाह्लू तिकर लाड़ा तिन्हां सौगी ऐ, दुखी होई सकदे हन्न  अपर सैह दिन ओंगे जाह्लू लाड़ा तिन्हां ते लग्ग कित्ता जांगा, तिस बग्त सैह व्रत करगे |MAT	9	16	नौये कपड़े दा टल्लू पुराणे कपड़े पर कोई नी लगांदा, क्जोकि सैह टल्लू तिस कपड़े ते कुच्छ होर खीज्जीं लेंदा ऐ, कन्ने सैह होर जादा फटी जांदा ऐ |MAT	9	17	कन्ने लोक नौआ अंगूरा दा रस पराणियां सराईयां च नी भरदे हन्न,  क्जोकि देह्या करणे ते सराईयां फटी जांदियां हन्न, कन्ने अंगूरा दा रस रुड़ी जांदा ऐ कन्ने सराईयां नाश होई जादियां हन्न, अपर नौआ अंगूरा दा रस नौईयां सराईयां च भरदे हन्न, कन्ने सैह दोयो च बची रैह्दा ऐ   |’MAT	9	18	सैह तिन्हां नैं एह गल्लां ग्ला ई दा था, कि दिखा, इक्की अधिकारियें आई नैं तिसियो प्रणांम कित्ता कन्ने ग्लाया, मेरी कुड़ी हुण ई मरी ऐ, अपर चली नैं अपणा हत्थ तिसा पर रख, तां सैह जिंदी होई जांगी |”MAT	9	19	यीशु उठी नैं अपणे चेलेयां सौगी तिस पचां चली पैया |MAT	9	20	कन्ने दिखा, इक्की जणासा जो बाराह सालां ते खून बैहणे दी बमारी थी पचां ते आई नैं तिस दे कपड़े दे पल्लूये जो छूई लैया |MAT	9	21	क्जोकि सैह अपणे मने च ग्लांदी थी “जे मैं तिसदे कपड़े जो छूई लैंगी तां ठीक होई जांगी |”MAT	9	22	यीशुयें मुढ़ी नैं तिसायो दिख्या कन्ने ग्लाया, “कुड़ीये हौंसला रख; तेरे वसुआसें तिज्जो ठीक कित्ता ऐ | सैह जणास तिसी बग्त ठीक होई गैयी |MAT	9	23	जाह्लू यीशु तिस अधिकारियें दे घरें पुज्जा, कन्ने बंसरी बजाणे आळेयां कन्ने भीड़ा जो रोळा मचांदे दिख्या,MAT	9	24	ताह्लू ग्लाया, “हटी जाआ कुड़ी मरियो नी, अपर सुतियो ऐ |” इसा गल्ला सुणी नैं सैह तिस पर हंसणा लग्गे |MAT	9	25	अपर जाह्लू भीड़ कड्डी दित्ती, तां तिन्हीं अंदर जाई नैं कुड़ीया दा हत्थ पकड़ेया, कन्ने सैह जिंदी होई गैयी |MAT	9	26	कन्ने इसा गल्ला दी खबर तिस सारे देसे च फैली गैई |MAT	9	27	जाह्लू यीशु तित्थू ते गां गैया, तां दो अन्ने तिसदे पचां एह ग्लांदे होये चलेयो, “हे दाऊद दी औलाद अहां पर दया कर |”MAT	9	28	जाह्लू सैह घरें पुज्जया, तां सैह अन्ने तिस अल्ल आये, कन्ने यीशुयें तिन्हां नैं ग्लाया, “क्या तुहां जो वसुआस ऐ कि मैं एह करी सकदा ऐ ?” तिन्हां तिस नैं ग्लाया, “हां प्रभु!”MAT	9	29	ताह्लू तिन्हीं तिन्हां दियां अंखी छूई नैं ग्लाया, तुहां दे वसुआसे मताबक तुहां तांई होयें |”MAT	9	30	कन्ने तिन्हां दियां अंखी खुली गैईयां | यीशुयें तिन्हां जो चेतावनी दैई नैं ग्लाया, चुकन्ने रैह्नेयों कि कुसियो इसा गल्ला दा पता नी लग्गें |”MAT	9	31	अपर तिन्हां तित्थू ते निकळी नैं सारे देसे च तिसदा नां फैलाई दित्ता |MAT	9	32	जाह्लू सैह बाहर जा दे थे, तां दिखा, लोक इक्की जफे जो जिस च बुरी आत्मां थी, तिस अल्ल लैई आये;MAT	9	33	कन्ने जाह्लू बुरी आत्मां कड्डी दित्ती, तां जफा ग्लाणा लग्गा| इसा गल्ला पर भीड़ा हैरान होई नैं ग्लाया, “इस्राएले च देह्या कदी नी दिख्या |MAT	9	34	अपर फरीसियां ग्लाया, “एह तां बुरियां आत्मां दे अधिकारिये दिया मददा ते बुरियां आत्मां जो कडदा ऐ |”MAT	9	35	यीशु सारे सैहरां कन्ने ग्रां च घूमदा रैह्या कन्ने तिन्हां देयां आराधनालयां च शिक्षा दिंदा, कन्ने राज्ज दा सुसमाचार प्रचार करदा, कन्ने हर तरांह दियां बमारियां कन्ने कमजोरियां जो दूर करदा रैह्या |MAT	9	36	जाह्लू तिन्हीं भीड़ा जो दिख्या तां तिसियो लोकां पर तरस आया, क्जोकि सैह तिन्हां भेडां साइयां जिन्हां दा कोई रखवाळा नी होयें,  सैह बैचेन कन्ने भटकेयो थे |MAT	9	37	ताह्लू तिन्हीं अपणे चेलयां नैं ग्लाया, “पके खेत तां मते हन्न अपर मजदूर थोड़े हन्न  | MAT	9	38	इसतांई खेत दे मालके नैं विणती करा कि सैह अपणे खेत बडणे तांई मजदूर घल्ली दे | MAT	10	1	भिरी तिन्हीं अपणे बाराह चेलयां जो बक्खे सददी नैं, तिन्हां जो बुरियां आत्मां आं पर हक्क दित्ता कि तिन्हां जो कड्ड न कन्ने सब तरांह दियां बमारियां कन्ने सब तरांह दी कमजोरियां जो दूर करन |MAT	10	2	इन्हां बाराह प्रेरितां दे नांअ एह हन्न पैहला शमौन, जेह्ड़ा पतरस नांये ते जाणेयां जांदा ऐ, कन्ने तिसदा भाऊ अन्द्रियास कन्ने जबदिये दा पुत्तर याकूब, कन्ने तिसदा भाऊ यूहन्ना कन्नेMAT	10	3	फिलिप्पुस, कन्ने बरतुल्मै, थोमा कन्ने चुंगी लैणे आळा मत्ती, हलफईये दा पुत्तर याकूब, कन्ने तद्दै,MAT	10	4	शमौन कनानी, कन्ने यहूदा इस्करियोती जिन्हीं यीशु जो पकड़ुआई बी दित्ता |MAT	10	5	इन्हां बाराहां जो यीशुयें एह हुक्म दैई नैं घल्लया, “अन्यजातिआं दे पास्से मत जांदे, कन्ने सामरियां दे कुसी सैहरे दे अंदर मत जांदे |MAT	10	6	अपर इस्राएल दे परवारे दियां गुआचिआं भेडां अल्ल जानेयों |MAT	10	7	कन्ने चलदे चलदे एह प्रचार करा; सुअर्ग दा राज्य नैड़े आई गैया ऐ |”MAT	10	8	बमारां जो ठीक करा; मरेयां जो जिन्देयां कन्ने कोढ़ीयां जो ठीक करा, बुरियां आत्मां कड्डा  | तुहां मुफ्ते च पाया कन्ने  मुफ्ते च दैया |MAT	10	9	अपणेयां झोलेयां च ना तां सोना, कन्ने ना तां धन दौलत, कन्ने ना तां तांबा रखणा;MAT	10	10	रस्ते तांई ना झोला रक्खा, ना दो कुरते, ना जूटे कन्ने ना सोठी लैया, क्जोकि मजदूरे जो तिसदा खाणा मिलणा चाईदा |MAT	10	11	जिस कुसी सैहरे या ग्रांऐ च जाआ, तित्थू पता करा कि तित्थू कुण खरा ऐ | कन्ने जाह्लू तिकर औत्थू ते तुहां नी निकळण, तिस अल्ल रैह्या  |MAT	10	12	घरे अंदर जांदे होये करदे होये तिसियो आशीर्वाद दिनेयों |MAT	10	13	जे तिस घरे दे लोक खरे होंगे तां तुहां दा आशीर्वाद तिन्हां पर पुज्जगा, अपर सैह खरे नी होन तां तुहां दा आशीर्वाद तुहां अल्ल वापस ओंगा |MAT	10	14	जेह्ड़ा कोई तुहां जो स्वकार नी करें कन्ने तुहां दियां गल्लां नी सुणे, तिस घरे या तिस सैहरे ते निकळदे होये अपणे पैरां दी धूला झाड़ी दैया |MAT	10	15	मैं तुहां नैं सच ग्लांदा कि न्याय दे दिन तिस सैहरे दी हालता ते सदोम कन्ने अमोरा दे देशे दी हालत जादा सेहणे जोग्गी होंगी |MAT	10	16	दिखा, मैं तुहां जो भेडां साइयां भेड़ियां दे बीच घल्लदा इसतांई सर्पां  साइयां अक्लमंद कन्ने कबूतरां साइयां भोळे बणा |MAT	10	17	अपर लोकां ते चुकन्ने रैह्या, क्जोकि सैह तुहां जो महासभां दे हुआले करगे, कन्ने अपणी पंचायतां च तुहां जो कोड़े मारगे |MAT	10	18	तुहां मिन्जो तांई हाकमां कन्ने राजेयां साइयां तिन्हां पर, कन्ने होरनी जातियां पर गवाह होणे तांई पुज्जाये जांगे |MAT	10	19	जाह्लू सैह तुहां जो पकड़ुआंगे तां एह चिंता मत करदे कि अहां कुस रीतिया नैं या क्या ग्लांगे क्जोकि जेह्ड़ा कुच्छ तुहां जो ग्लाणा होंगा, सैह तिसी बग्त तुहां जो दस्सी दित्ता जांगा |MAT	10	20	क्जोकि ग्लाणे आळे तुहां नी हन्न, अपर तुहां दे पिता दा आत्मां तुहां च ग्लांदा ऐ |MAT	10	21	जो कन्ने पिता जागते जो मारणे तांई हुआले करगे, कन्ने बच्चे माऊ बुड़े दे वरखलाफ च उठी नैं तिन्हां जो मरवाई दिंगे |MAT	10	22	मेरे नांये दिया बजाह ते सारे लोक तुहां नैं बैर करगे, अपर जेह्ड़ा आखरी तिकर सबर करगा तिस दा उद्धार होंगा |MAT	10	23	जाह्लू सैह तुहां जो इक्की सैहरे च सता न, तां दूये जो नठी जानेयों | मैं तुहां नैं सच ग्लांदा, जाह्लू तिकर तुहां इस्राएले दे सारेयां सैहरां च नी घूमी लैंगे तां माणुये दा पुत्तर  आई जांगा |MAT	10	24	चेला अपणे गुरु ते बडा नी होंदा कन्ने ना नौकर अपणे मालके ते |MAT	10	25	चेले दा गुरु दे, कन्ने नौकरे दा मालके बराबर होणा ई बड़ा ऐ | जाह्लू तिन्हां घरे दे मालके जो सैतान ग्लाया तां तिसदे घरे आळेयां जो क्या कुच्छ नी ग्लांगे |MAT	10	26	इसतांई माणुआं ते मत डरदे; क्जोकि कुच्छ टक्या नी जेह्ड़ा खोलया नी जांगा, कन्ने ना कुच्छ छूपेया ऐ जेह्ड़ा जाणेयां नी जांगा |MAT	10	27	जेह्ड़ा मैं तुहां नैं नैहरे च ग्लांदा, तिसियो तुहां लौई च ग्ला; कन्ने जेह्ड़ा कन्नां कन्न सुणदे हन्न, तिसियो लदेयां पर चढ़ी नैं प्रचार करा |MAT	10	28	जेह्ड़े शरीरे जो मारदे हन्न, अपर आत्मां जो मारी नी सकदे, तिन्हां ते मत डरदे; अपर तिस ते डरा, जेह्ड़ा आत्मां  कन्ने शरीर दूनी जो नरके च नाश करी सकदा ऐ   |MAT	10	29	क्या पैसयां च दो चिड़ियां नी बिकदियां? तमी तुहां दे पिता दी मरजिया बगैर तिन्हां च इक्क बी जमीना पर नी पैई सकदी |MAT	10	30	तुहां दे मुंडे दे बाल सारे गिणेयों हन्न  |MAT	10	31	इसतांई डरा मत; तुहां मत्तियां चिड़ियां ते बधी नैं हन्न  |MAT	10	32	जेह्ड़ा कोई माणुआं सामणे मिन्जो मनी लेंगा, तिसियो मैं बी अपणे सुअर्गीय पिता दे समाणे मन्नी लैंगा |MAT	10	33	अपर जेह्ड़ा कोई माणुआं दे सामणे मिन्जो नी मनगा, तिसियो मैं बी अपणे सुअर्गीय पिता दे सामणे नी मनगा |MAT	10	34	एह मत समझा कि मैं धरतिया पर मेल मिलाप कराणा; मैं मेल मिलाप कराणे नी आया; अपर तलवार चलुआणे आया |MAT	10	35	मैं तां आया ऐ कि माणु जो तिसदे बुड़े ते, कन्ने कुड़िया जो तिसा दिया माऊ ते, कन्ने नुआ जो तिसा दिया सस्सु ते लग्ग करी दयां,MAT	10	36	माणुये दे बैरी तिसदे घरे ई दे लोक होंगे |MAT	10	37	जेह्ड़ा माऊ या बुड़े जो मिन्जो ते जादा प्यारा जाणदा ऐ,  सैह मिन्जो जोग्गा नी, कन्ने जेह्ड़ा जागते या कुड़िया जो मिन्जो ते जादा प्यारा जाणदा ऐ, सैह मिन्जो जोग्गा नी;MAT	10	38	कन्ने जेह्ड़ा अपणिया सूलिया लैई नैं मिन्जो पचां नी चले सैह सैह मिन्जो जोग्गा नी |MAT	10	39	जेह्ड़ा अपणियां जान्नी बचांदा ऐ, सैह तिसियो गुआंगा; कन्ने जेह्ड़ा मेरिया बजाह ते अपणियां जान्नी गुआंदा ऐ सैह तिसायो पांगा |MAT	10	40	जेह्ड़ा तुहां जो ग्रहण करदा ऐ, सैह मिन्जो स्वकार करदा ऐ; कन्ने जेह्ड़ा मिन्जो ग्रहण करदा ऐ, सैह मेरे घल्लणे आळे जो ग्रहण करदा ऐ   |MAT	10	41	जेह्ड़ा भविष्यवक्ता जो भविष्यवक्ता जाणी नैं ग्रहण करें, सैह भविष्यवक्ता दा बदला पांगा; कन्ने जेह्ड़ा धर्मी जो धर्मी जाणी नैं ग्रहण करें, सैह धर्मी दा बदला पांगा | MAT	10	42	जेह्ड़ा कोई इन्हां छोटेयां च इक्की जो मेरा चेला जाणी नैं सिर्फ इक्क कटोरा ठंडा पाणी पिलाये, मैं तुहां नैं सच ग्लांदा, सैह कुसा तरीके नैं अपणे इनामे नी गुआंगा |”MAT	11	1	जाह्लू यीशु अपणे बाराह चेलयां जो हुक्म दैई बैठा, तां सैह तिन्हां दे सैहरे च शिक्षा कन्ने प्रचार करणे जो औत्थू ते चली गैया |MAT	11	2	यूहन्ने जेला च मसीह दे कम्मा दी खबर सुणी कन्ने अपणे चेलयां जो तिसते एह पूछणा घल्लया,MAT	11	3	क्या ओणे आळा तू ई ऐ, या अहां कुसी दूये दा इन्तजार करन |MAT	11	4	यीशुयें जबाब दित्ता, “जेह्ड़ा कुच्छ तुहां सुणा दे हन्न कन्ने दिखा दे हन्न, सैह सब जाई नैं यूह्न्ने नैं ग्लाई दैया,MAT	11	5	कि अन्ने दिखदे हन्न कन्ने लंगड़े हंडदे फिरदे हन्न, कोढ़ी ठीक कित्ते जांदे हन्न  कन्ने बैहरे सुणदे हन्न, मुड़दे जिंदे कित्ते जांदे हन्न, कन्ने कंगाला जो सुसमाचार सुणाया जांदा ऐ   |MAT	11	6	कन्ने धन हन्न सैह, जेह्ड़े मेरिया बजाह ते ठोकर नी खांदे |”MAT	11	7	जाह्लू सैह तित्थू ते चली पै, तां यीशु यूहन्ना दे बारे च लोकां नैं ग्लांणा लग्गा, “तुहां बणे च क्या दिखणा गैयो थे? क्या हौआ नैं इलदियां होइआं कंडे आळियां झाड़ियां जो?MAT	11	8	भिरी तुहां क्या दिखणा गैयो थे” क्या नरम कपड़े पैहणे होये माणु जो दिखा जेह्ड़े नरम कपड़े पैहणदे हन्न, सैह मेहलां च रैंह्दे हन्न  |MAT	11	9	तां भिरी क्जो गैयो थे? क्या कुसी भविष्यवक्ता जो दिखणे जो, हां मैं तुहां नैं ग्लांदा कि भविष्यवक्ता ते बी बडे जो |MAT	11	10	एह सैई ऐ जिसदे बारे च लिख्या ऐ दिख मैं अपणे दूते जो तिज्जो गां घल्लदा जेह्ड़ा तिज्जो गां तेरा रस्ता त्यार करगा |’MAT	11	11	मै तुहां नैं सच ग्लांदा कि जेह्ड़े जणांसा ते जम्मेयो हन्न, तिन्हां च यूहन्ना बपतिस्मा दैणे आळे ते कोई बडा नी होया; अपर जेह्ड़ा सुअर्ग दे राज्जे च लोक्के ते लोक्का ऐ सैह तिसते बडा ऐ   |MAT	11	12	यूहन्ना बपतिस्मा दैणे आळे दे दिना च अल्ली तिकर सुअर्गे दे राज्जे च पूरिया शक्तिया नैं प्रवेश होंदा रैह्या ऐ, कन्ने जेह्ड़े ताकतवर हन्न तिसियो खोई लेंदे हन्न  |MAT	11	13	यूहन्ने तिकर सारे भविष्यवक्ता कन्ने व्यवस्था भविष्यवाणी करदे रैह्य |MAT	11	14	कन्ने चाहंदे हन्न तां मना कि एलिय्याह जेह्ड़ा ओणे आळा था, सैह ऐही ऐ   |MAT	11	15	जिसदे सुणने दे कन्न होन सैह सुणी लैन |MAT	11	16	मैं इस बग्ते दे लोकां दी तुलना कुस नैं करें? सैह तिन्हां जागतां साइयां हन्न, जेह्ड़ा बाजारां च बैठी नैं इक्की दूये नैं डडी नैं ग्लांदे हन्न;MAT	11	17	अहां तुहां तांई बंसरी बजाई, कन्ने तुहां नी नच्चे; अहां रोण पीटण पाया, कन्ने तुहां छाती नी पीटी |’MAT	11	18	क्जोकि ना यूहन्ना खांदा आया कन्ने ना पींदा, कन्ने सैह ग्लांदा ऐ, तिस च बुरी आत्मां ऐ   |’MAT	11	19	माणु दा पुत्तर खांदा पींदा आया, कन्ने सैह ग्लांदा ऐ, दिखा, पेटू कन्ने पियक्कड़ माणु चुंगी  लैणे आळेयां कन्ने पापियां दा साथी! अपर ज्ञान अपणे कम्मा ते सच्चा ठेहराया गैया ऐ |MAT	11	20	ताह्लू सैह तिन्हां सैहरां जो फटकार दैणा लग्गा जिन्हां च तिन्हीं मत्ते सामर्थी दे कम्म कित्तेयो थे, क्जोकि तिन्हां अपणा मन नी बदलेया था |MAT	11	21	“हाय खुराजीन! हाय बैतसदा! जेह्ड़ा सामर्थी दे कम्म तुहां च कित्ते गै, जे सैह सूर कन्ने सैदा च कित्ते जांदे, तां टाट उढी नैं, कन्ने धूड़ी च बैई नैं सैह काह्लू दे मना फिराई लैंदे |MAT	11	22	अपर मैं तुहां नैं सच ग्लांदा कि न्याय दे दिन तुहां दी हालता ते सूर कन्ने सैदा दी हालत जादा सेहणे जोग्गी होंगी |MAT	11	23	हे कफरनहूम सैहरे, क्या तू सुअर्गे तिकर ऊचा कित्ता जांगा? तू तां अधोलोक तिकर थलै जांगा! जेह्ड़ा सामर्थी दे कम्म तिज्जो च कित्ते गै, जे सदोमे च कित्ते जांदे, तां सैह अज्जे तिकर बणेयां रैंह्दा |MAT	11	24	अपर मैं तुहां नैं ग्लांदा कि न्याय दे दिन तेरी हालता ते सदोम दी हालत जादा सेहणे जोग्गी होंगी |”MAT	11	25	तिस बग्त यीशुयें ग्लाया, “हे पिता, सुअर्ग कन्ने धरती दे प्रभु, मैं तेरा धन्यावाद करदा कि तैं इन्हांगल्लां जो ज्ञानियां कन्ने समझदारां ते छूपाई रखया, कन्ने जागतां पर प्रकट कित्ता ऐ   |MAT	11	26	हां, हे पिता, क्जोकि तिज्जो ऐही अच्छा लगया |MAT	11	27	मेरे पितें मिन्जो सारा कुच्छ सौंपेया ऐ; होर कोई पुत्तरे जो नी जाणदा, सिर्फ पिता; होर कोई पिता जो नी जाणदा, सिर्फ पुतर; कन्ने सैह जिस पर पुत्तर तिसियो प्रकट करणा चाहे |MAT	11	28	हे सारे मेहणत करणे आळेयो कन्ने बोझे नैं दबूयो लोको, मिन्जो अल्ल ओआ; मैं तुहां जो अराम दिंगा |MAT	11	29	मेरा जुगंला अपणे उपर चुकी लैया, कन्ने मिन्जो ते सिखा; क्जोकि मैं नम्र कन्ने मन च दीन कन्ने तुहां अपणे मने च अराम पांगे |MAT	11	30	क्जोकि मेरा जुंगला सेहणे आळा कन्ने मेरा बोझ हल्का ऐ | MAT	12	1	तिस बग्त यीशु सब्त दे दिन खेतां च होई नैं जा दा था, कन्ने तिसदेयां चेलयां जो भूख लग्गी तां सैह सिलेयां तोड़ी तोड़ी नैं खाणा लग्गे |MAT	12	2	फरीसियां एह दिखी नैं तिस नैं ग्लाया, “दिख तेरे चेले सैह कम्म करा दे हन्न, जेह्ड़ा सब्त दे दिन करणा ठीक नी |”MAT	12	3	तिन्हीं तिन्हां नैं ग्लाया, “क्या तुहां नी पढ़या, कि दाऊदें, जाह्लू सैह कन्ने तिसदे साथियां जो भूखे लग्गी तां क्या कित्ता?MAT	12	4	सैह किआं परमात्में दे घरे च गैया, कन्ने चढ़ावे दियां रोटियां खादियां, जिन्हां जो खाणा तां तिसियो कन्ने तिसदे साथियां जो अपर सिर्फ याजकां जो ठीक था?MAT	12	5	या क्या तुहां व्यवस्था च नी पढ़ेया कि याजक सब्त दे दिन मंदरे च सब्त दे दिन दी बिधि जो तोड़णे पर बी बेकसूर रैंह्दे हन्न?MAT	12	6	अपर मैं तुहां नैं ग्लांदा कि ऐत्थू सैह ऐ जेह्ड़ा मंदरे ते बडा ऐ   |MAT	12	7	जे तुहां इसदा मतलब जाणदे, ’मैं दया ते खुश होंदा बलिदान ते नी, तां तुहां बेकसूरे जो दोसी नी ठेहरांदे |MAT	12	8	माणु दा पुत्तर  तां सब्त दे दिने दा बी प्रभु ऐ |”MAT	12	9	तित्थू ते चली नैं सैह तिन्हां दे आराधनालय च आया |MAT	12	10	तित्थू इक्क माणु था, जिसदा हत्थ सूक्या था | तिन्हां यीशु पर दोस लगाणे तांई तिसते पूछ्या, “क्या सब्त दे दिने ठीक करणा ठीक ऐ |”MAT	12	11	तिन्हीं तिन्हां नैं ग्लाया, “तुहां च ऐदेया कुण ऐ जिसदी इक्क ई भेड होयें, कन्ने सैह सब्त दे दिन गड्डे च पैई जां, तां तिसियो पकड़ी नैं ना कड्डें?MAT	12	12	खरे माणु दा मूल भेडा ते कितणा बधी नैं ऐ इसतांई सब्त दे दिन भलाई करणा ठीक ऐ |MAT	12	13	ताह्लू तिन्हीं तिस माणुयें नैं ग्लाया, “अपणे हत्थे गां कर |” तिन्हीं गां कित्ता, कन्ने सैह भिरी दूये हत्थे साइयां खरा होई गया |MAT	12	14	ताह्लू फरीसियां बाहर जाई नैं तिसदे वरखलाफ च योजना बणाई कि तिसियो किआं खत्म करन |MAT	12	15	एह जाणी नैं यीशु तित्थू ते चली गैया | कन्ने मत्ते लोकतिस दे पचां चली पै, कन्ने तिन्हीं सबना जो ठीक कित्ता,MAT	12	16	कन्ने तिन्हां जो चेतावनी दित्ती कि मिन्जो प्रकट नी करणा,MAT	12	17	तांकि जेह्ड़ा वचन यशायाह भविष्यवक्ता दे दुआरा ग्लाया गैया था, सैह पूरा होयें,MAT	12	18	दिखा, एह मेरा सेवक ऐ, जिसियो मैं चुणया ऐ; मेरा प्यारा, जिसते मेरा मन खुश ऐ, मैं अपणा आत्मां तिस पर पांगा, कन्ने सैह अन्यजातिआं जो न्याय दी खबर दिंगा |MAT	12	19	सैह ना झगड़ा करगा, कन्ने ना धूम मचांगा. कन्ने ना बाजारां च कोई तिसदी उआज सुणगा |MAT	12	20	सैह कुचलियां कंडे आळियां झाडियां जो नी तोड़गा, कन्ने धूआं दिंदी होई बत्ती जो नी बजांगा, जाह्लू तिकर सैह न्याय जो नी जिताये |MAT	12	21	कन्ने होरनी जातिआं तिसदे नांये पर आशा रखगियां |”MAT	12	22	ताह्लू लोक इक्क अन्ने जफे जो जिस च बुरी आत्मां  थी, तिस अल्ल लैई आये; कन्ने तिन्हीं तिसियो ठीक कित्ता, कन्ने सैह ग्लाणा कन्ने दिखणा लग्गा |MAT	12	23	इस पर सारे लोक हैराण होई नैं ग्लाणा लग्गे, “एह क्या दाऊदे दी औलाद ऐ   |MAT	12	24	अपर फरीसियां एह सुणी नैं ग्लाया, “एह बुरियां आत्मां दे अधिकारिये पाहड़िये सैताने दिया मदता दे बगैर बुरियां आत्मां जो नी कड्डदा |”MAT	12	25	तिन्हीं तिन्हां दे मने दी गल्ल जाणी नैं तिन्हां नैं ग्लाया, जिस कुसी राज्जे च बैर होंदा ऐ   सैह उजड़ी जांदा ऐ; कन्ने कोई सैहर या परवार जिस च बैर होंदा ऐ, बणेयां नी रैंह्गा |MAT	12	26	कन्ने जे सैतान ई सैतान जो कड्डें तां सैह अपणां ई दुश्मण होई गैया ऐ;  भिरी तिसदा राज्ज किआं बणी रैंह्गा |MAT	12	27	खरा, जे मैं सैताने दिया मदता ते बुरियां आत्मां  जो कड्डदा ऐ, तां तुहां दे वंश कुसदी मदता ते कड्डदे हन्न? इसतांई सैह ई तुहां दा न्याय करगे |MAT	12	28	अपर जे मैं परमात्में दी आत्मां  दिया मदता ते बुरियां आत्मां जो कड्डदा ऐ, तां परमात्में दा राज्ज तुहां अल्ल आई पुज्जया ऐ   |MAT	12	29	या किआं कोई माणु कुसी ताकतवरे दे घरें बड़ी नैं तिसदा समान चोरी सकदा ऐ  जाह्लू तिकर कि पैहले सैह तिस ताकतवरे जो ना बन्नी लें? कन्ने ताह्लू सैह तिसदे घरे लूटी लैंगा |MAT	12	30	जेह्ड़ा मिन्जो सौगी नी सैह मेरे वरखलाफ च ऐ, कन्ने जेह्ड़ा मिन्जो सौगी नी बटीणदा सैह रंगाड़दा ऐ   |MAT	12	31	इसतांई मैं तुहां नैं ग्लांदा कि माणु दा सब तरांह दा पाप कन्ने निंदा माफ कित्ती जांगी अपर पवित्र आत्मां दी निंदा माफ नी कित्ती जांगी |MAT	12	32	जेह्ड़ा कोई माणु दे पुत्तर दे वरखलाफ कोई गल्ल ग्लांगा, तिसदा एह अपराध माफ कित्ता जांगा, अपर जेह्ड़ा कोई पवित्र आत्मां दे वरखलाफ कुच्छ ग्लांगा, तिसदा अपराध ना तां इस लोक च कन्ने ना परलोक च माफ कित्ता जांगा |MAT	12	33	जे रूखे जो खरा ग्लां, तां तिसदे फळे जो बी खरा ग्ला, या रुखे जो निकम्मा ग्लां, तां तिसदे फळे जो बी निकम्मा ग्ला; क्जोकि रुख अपणे फळे ते ई पणछैणया जांदा ऐ   |MAT	12	34	हे सर्पां दे बच्चेयो, तुहां बुरे होई नैं किआं खरियां गल्लां ग्लाई सकदे हन्न, क्जोकि जेह्ड़ा मने च भरौया ऐ, सैई मुँमे पर ओंदा ऐ   |MAT	12	35	खरा माणु मने दे खरे भंडार ते खरियां गल्लां कडदा ऐ, कन्ने बुरा माणु बुरे भंडारे ते बुरियां गल्लां कडदा ऐ   |MAT	12	36	कन्ने मैं तुहां नैं सच ग्लांदा कि जेह्ड़ियां जेह्ड़ियां निकम्मियां गल्लां माणु ग्लांगे, न्याय दे दिन सैह हर इक्क तिसा गल्ला दा लेखा दिंगे |MAT	12	37	क्जोकि तू अपणियां गल्लां दिया बजाह ते बेकसूर, कन्ने अपणियां गल्लां दिया बजाह ते अपराधी ठेहराया जांगा |MAT	12	38	इसा गल्ला पर कुच्छ शास्त्रियां कन्ने फरीसियां तिस नैं ग्लाया, “हे गुरु अहां तिज्जो ते इक्क नशाण दिखणा चाहंदे हन्न  |MAT	12	39	तिन्हीं तिन्हां जो जबाब दित्ता, “इस युग दे बुरे कन्ने व्यभिचारी लोक नशाण तोपदे हन्न, अपर योना भविष्यवक्ता दे नशाणे जो छडडी कोई होर नशाण तिन्हां जो नी दित्ता जांगा |MAT	12	40	योना तीन रात दिन जल जन्तु दे पेट च रैह्या तिआं ई माणुये दा पुत्तर  तीन रात दिन धरतिया दे अंदर रैंह्गा |MAT	12	41	नीनवे दे लोक न्याय दे दिन इस युग दे लोकां दे सौगी उठी नैं तिन्हां जो अपराधी ठेहरागें, क्जोकि तिन्हां योना दा प्रचार सुणी नैं मन बदलेया; कन्ने दिखा, ऐत्थू सैह ऐ जेह्ड़ा योने ते बी बडा ऐ   |MAT	12	42	दक्षिण दी राणी न्याय दे दिन इस युगे दे लोकां दे सौगी उठी नैं तिन्हां जो अपराधी ठेहरांगी, क्जोकि सैह सुलैमान दा ज्ञान सुणने तांई धरतिया दे बन्ने ते आई; कन्ने दिखा, तित्थू सैह ऐ   जेह्ड़ा सुलैमाने ते बी बडा ऐ   |MAT	12	43	जाह्लू बुरी आत्मां माणुये ते निकळी जांदी ऐ, तां सुकिया जगाह पर अराम तोपदी फिरदी ऐ, कन्ने पांदी नी |MAT	12	44	ताह्लू ग्लांदी ऐ, “मैं अपणे तिस घरे च जित्थू ते निकळी थी, वापस जांगी कन्ने वापस जाई नैं तिसियो खाली कन्ने साफ सुथरा कन्ने सज्या सजाया पांदी ऐ   |MAT	12	45	ताह्लू सैह जाई नैं अप्पु ते कन्ने बुरी सत आत्मां ओं जो अप्पु सौगी लैई ओंदी ऐ, कन्ने सैह तिस च समाई नैं तित्थू वास करदी ऐ, कन्ने तिस माणुये दी पिछली हालत पैहले ते बी बुरी होई जांदी ऐ | इस युगे दे बुरे लोकां दी हालत बी ऐदेयी ई होंगी |”MAT	12	46	जाह्लू सैह भीड़ा नैं गल्लां करा दा था, ताह्लू तिसदी मां कन्ने बाहर खड़ूत्यो थे कन्ने तिस नैं गल्लां करणा चाहंदे थे |MAT	12	47	कुणकी तिस नैं ग्लाया, “दिख तेरी मां कन्ने तेरे बाहर खड़ूत्यो हन्न, कन्ने तिज्जो नैं गल्लां करणा चाहंदे हन्न  |”MAT	12	48	एह सुणी नैं तिन्हीं ग्लाणे आळे जो जबाब दित्ता, “कुण ऐ मेरी मां? कन्ने कुण ऐ मेरे |”MAT	12	49	कन्ने अपणे चेलयां दे पास्से अपणा हत्थ बधाई नैं ग्लाया, “दिखा, मेरी मां कन्ने मेरे एह हन्न | MAT	12	50	क्जोकि जेह्ड़ा कोई मेरे सुअर्गीय पिता दी इच्छा पर चलें, सैई मेरा, कन्ने बैहण, कन्ने मेरी मां ऐ | MAT	13	1	तिस दिन यीशु घरे ते निकळी नैं झीला कंडे जाई बैठया |MAT	13	2	कन्ने तिसदे बक्खे ऐदेयी बडी भीड़ कट्ठरोई कि सैह किस्तिया पर चढ़ी गैया, कन्ने सारी भीड़ कंडे पर खड़ूतियो रैह्यी |MAT	13	3	कन्ने तिन्हीं तिन्हां नैं उदारणा च मत्तियां गल्लां ग्लाईयां, “इक्क बोणे आळा बीई बाणा निकळेया |MAT	13	4	बांदे बग्त कुच्छ बीई रस्ते कंडे पै कन्ने पंछियां आई नैं तिन्हां जो चुगी लैया |MAT	13	5	कुच्छ बीई पथरीलिया जमीना पर पै, जित्थू तिन्हां जो मत्ती चिक्क नी मिली कन्ने डूगी चिक्क नी मिलणे दिया बजाह ते सैह तौली लूंगी आये |MAT	13	6	अपर सूरजे निकळणे पर सैह जळी गै, कन्ने जड़ नी पकड़णे ते सूकी गै |MAT	13	7	कुच्छ बीई झाड़ियां च पै कन्ने झाड़ियां बधी नैं तिन्हां जो दबी दित्ता |MAT	13	8	अपर कुच्छ बीई खरिया जमीना पर पै, कन्ने फळ लैई आये, कोई सौ गुणां, कोई सठ गुणां, कन्ने कोई तीई गुणां |MAT	13	9	जिसदे कन हन्न सैह सुणी लैन |”MAT	13	10	 चेलयां बक्खे आई नैं तिस नैं ग्लाया, “तू लोकां नैं उदारणा च क्जो गल्ला करदा ऐ ?”MAT	13	11	तिन्हीं जबाब दित्ता, “तुहां जो सुअर्गे दे राज्जे दे भेदां दी समझ दित्तियो ऐ, अपर तिन्हां जो नी |MAT	13	12	क्जोकि जिस अल्ल ऐ, तिसियो दित्ता जांगा, कन्ने तिस अल्ल मत्ता होई जांगा; अपर जिस अल्ल कुच्छ नी ऐ, तिसते जेह्ड़ा कुच्छ तिस अल्ल ऐ, सैह बी लैई लैया जांगा |MAT	13	13	मैं तिन्हां नैं उदारणा च इसतांई गल्लां करदा ऐ कि सैह दिखदे होये नी दिखदे कन्ने सुणदे होये नी सुणदे, कन्ने नी समझदे |MAT	13	14	तिन्हां दे बारे च यशायाह दी एह भविष्यवाणी पूरी होंदी ऐ; तुहां कन्ना ते तां सुणगे, अपर समझगे नी; कन्न अखी ते तां दिखगे, अपर तुहां जो नी सुज्जगा |MAT	13	15	क्जोकि इन्हां लोकां दा मन मोटा होई गैया ऐ, कन्ने सैह कन्ना ते ऊचा सुणदे हन्न कन्ने तिन्हां अपणियां अंखी बंद करी लियां हन्न; कुत्की इआं ना होये कि सैह अंखी नैं दिखन, कन्ने कन्ना नैं सुणन कन्ने मन नैं समझन, कन्ने भिरी जा न, कन्ने मैं तिन्हां जो ठीक करें |’MAT	13	16	अपर धन हन्न तुहां दियां अंखी, कि सैह दिखदियां हन्न; कन्ने तुहां दे कन्ना दी सैह सुणदे हन्न  |MAT	13	17	क्जोकि मैं तुहां नैं सच ग्लांदा कि मत्ते भविष्यवक्तां कन्ने धर्मियां चाया कि जेह्ड़ियां गल्लां तुहां दिखदे हन्न, दिखन, अपर ना दिक्खीं; कन्ने जेह्ड़ियां गल्लां तुहां सुणदे हन्न, सुणन, अपर नी सुणी |MAT	13	18	हुण तुहां बाणे आळे दे उदारणे दा मतलब सुणेया;MAT	13	19	जेह्ड़ा कोई राज्जे दा वचन सुणी नैं नी समझदा, तिसदे मने च जेह्ड़ा कुच्छ बाया गैया था, तिसियो सैह दुष्ट आई नैं खोई लैई जांदा ऐ | एह सैई ऐ, जेह्ड़ा रस्ते कंडे बाया गैया था |MAT	13	20	कन्ने जेह्ड़ा पथरीलिया जमीना पर बाया गैया, एह सैह ऐ, जेह्ड़ा वचन सुणी नैं ताह्लू ई खुशिया नैं मनी लेंदा ऐ |MAT	13	21	अपर अप्पु च जड़ ना रखणे दिया बजाह ते सैह थोड़े ई दिना दा ऐ, कन्ने जाह्लू वचने दिया बजाह ते सताव होंदा ऐ, तां ताह्लू ठोकर खांदा ऐ  |MAT	13	22	जेह्ड़ा झाड़ियां च बाया गैया, एह सैह ऐ, जेह्ड़ा वचने जो सुणदा ऐ, अपर इस संसारे दी चिंता कन्ने धन दौलता दा लालच वचने जो दबांदा ऐ, कन्ने सैह फळ नी लैयोंदा |MAT	13	23	जेह्ड़ा खरिया जमीना च बाया गैया, एह सैह ऐ, जेह्ड़ा वचने जो सुणी नैं समझदा ऐ, कन्ने फळ लैयोंदा ऐ; कोई सौ गुणा; कोई सठ गुणा, कन्ने कोई ती गुणा |”MAT	13	24	यीशुयें तिन्हां जो इक्क होर उदारण दित्ता; “सुअर्गे दा राज्ज तिस माणु साइयां ऐ जिन्हीं अपणे खेतां च खरा बीई बाया |MAT	13	25	अपर जाह्लू लोक सौआ दे थे तां तिसदा दुश्मण आई नैं कणकां बीच जंगली बीई बाई नैं चली गैया |MAT	13	26	जाह्लू लूंग निकळी कन्ने प्लूसां लगियां, तां जंगली दाणे दे रुख बी दुस्से |MAT	13	27	इस पर घरे दे नौकरां आई नैं तिस नैं ग्लाया, हे सुआमी, क्या तैं अपणे खेतां च खरा बीई नी बाया था? भिरी जंगली दाणे दे बूटे तिस च कतांह ते आये?’MAT	13	28	तिन्हीं तिन्हां नैं ग्लाया, ‘एह कुस दुश्मणे दा कम्म ऐ |’ नौकरां तिस नैं ग्लाया, ‘क्या तेरी इच्छा ऐ कि अहां जाई नैं तिन्हां जो बटीणी लैन?’MAT	13	29	तिन्हीं ग्लाया, ‘नी, देह्या ना होये कि जंगली दाणे दे बूटेयां बटीणदे होये तुहां तिन्हां सौगी कणकां बी पूटी लैन |MAT	13	30	बडणे तिकर दूनी जो इक्क सौगी बढ़ूणा दैया, कन्ने बडणे दे बग्त मैं बडणेआळेयां नैं ग्लांगा कि पैहले जंगली दाणे दे बूटेयां बटीणी नैं फूकणे तांई तिन्हां दे पूल्ले बन्नी लैया, कन्ने कणकां जो मेरे पेड़ूये च कट्ठेरा |MAT	13	31	तिन्हीं तिन्हां जो इक्क होर उदारण दित्ता, “सुअर्गे दा राज्ज राई दे दाणे साइयां ऐ, जिसियो कुणकी माणुयें लैई नैं अपणे खेतां च बाई दित्ता |MAT	13	32	सैह सारे बीयां ते लोक्का तां होंदा ऐ अपर जाह्लू बधी जांदा ऐ ताह्लू सारे साग्ग पात ते बडा होंदा ऐ; कन्ने देह्या रुख बणी जांदा कि अम्बरे दे पंछी आई नैं तिसदियां डालियां पर बसेरा करदे हन्न |”MAT	13	33	तिन्हीं इक्क होर उदारण तिन्हां जो सणाया, सुअर्गे दा राज्ज खमीरे साइयां ऐ जिस जो कुणकी जणासा लैई नैं बारा किलो आटे च मिलाई दित्ता कन्ने होंदे होंदे सैह सारा खमीरा बणी गैया |”MAT	13	34	एह सारियां गल्लां यीशुयें उदारणा च लोकां नैं ग्लाईयां, कन्ने बिना उदारण सैह तिन्हां नैं कुच्छ नी ग्लांदा थाMAT	13	35	कि जेह्ड़ा वचन भविष्यवक्ता दे दुआरा ग्लाया गैया था, सैह पूरा होयें; मैं उदारण ग्लाणे जो अपणा मुंअ खोलगा मैं तिन्हां गल्लां जो जेह्ड़ियां संसारे दी सृष्टिया ते पैहले रैईयां, प्रकट करगा |”MAT	13	36	ताह्लू सैह भीड़ा जो छडडी नैं घरे च आया, कन्ने तिसदे चेलयां तिस अल्ल आई नैं ग्लाया, “खेतां दे जंगली दाणे दा उदारण अहां जो समझाई दै |”MAT	13	37	तिन्हीं तिन्हां जो जबाब दित्ता, “खरे बीई दा बाणे आळा माणु दा पुत्तर ऐ  |MAT	13	38	खेत संसार ऐ, खरा बीई राज्जे दी औलाद, कन्ने जंगली बीई दुष्ट दी औलाद ऐ |MAT	13	39	जिन्हीं दुश्मणे तिस जो बाया सैह सैतान ऐ; कटणी संसारे दा अन्त ऐ, कन्ने बटणे आळे सुअर्गदूत हन्न  |MAT	13	40	जे जिआं जंगली दाणे बटीणे जांदे कन्ने जळाये जांदे हन्न तिआं ई संसारे दे आखिर च होंगा |MAT	13	41	माणु दा पुत्तर अपणे सुअर्गदूतां जो घल्लगा, कन्ने सैह तिसदे राज्जे च सारे ठोकरां दिया बजाहां जो कन्ने कुकर्म करणे आळेया जो कट्ठेरगे,MAT	13	42	कन्ने तिन्हां जो अग्गी दे कुंडे च पांगे, जित्थू रोणा कन्ने दंद पिणां होंगा |MAT	13	43	तिस बग्त धर्मी अपणे पिता दे राज्जे च सूरज साइयां चमकगे | जिसदे कन्न हन्न  सैह सुणी लैन |MAT	13	44	सुअर्गे दा राज्ज खेतां च छूपेयो धन दौलता साइयां ऐ, जेह्ड़ा कुसी माणुयें मिला कन्ने छुपाई दित्ता, कन्ने खुशिया मारे जाई नैं अपणा सब कुच्छ बेची दित्ता कन्ने तिस खेत जो मूलें लैई लैया |MAT	13	45	भिरी सुअर्गे दा राज्ज इक्की व्यापारीये साइयां ऐ जेह्ड़ा खरे मोतिआं दी तोपा च था |MAT	13	46	जाह्लू तिसियो इक्क कीमती मोती मिलेया तां तिन्हीं जाई नैं अपणा सब कुच्छ बेची दित्ता कन्ने तिसियो मूलें लैई लैया |MAT	13	47	भिरी सुअर्गे दा राज्ज तिस बडे जाळे साइयां ऐ जेह्ड़ा समंदर च पाया, कन्ने हर तरांह दी मच्छियां जो कट्ठेरी लैई आया |MAT	13	48	कन्ने जाह्लू जाळ भरौईया, तां मछुये तिस जो कंडे पर खीजीं लैई आये, कन्ने बैठी नैं  खरियां खरियां तां पांडे च कट्ठियां कित्तियां कन्ने बुरियां बुरियां सट्टी दित्तियां |MAT	13	49	संसारे दे अंत च इआं ई होंगा | सुअर्गदूत आई नैं दुष्टां जो धर्मियां ते लग्ग करगे,MAT	13	50	कन्ने तिन्हां जो अग्गी दे कुंडे च पांगे| जित्थू रोणा कन्ने दंद पीणा होंगा |MAT	13	51	“क्या तुहां एह गल्लां समझियां, तिन्हां तिस नैं ग्लाया, हां |”MAT	13	52	तिन्हीं तिन्हां नैं ग्लाया, “इसतांई हर इक्क शास्त्री जेह्ड़ा सुअर्गे दे राज्जे दा चेला बणया ऐ, तिस घरे दे मालके साइयां ऐ जेह्ड़ा अपणे भंडारे ते नौईआं कन्ने पराणियां चीज्जां कड्डदा ऐ   |”MAT	13	53	जाह्लू यीशु सारे उदारण ग्लाई बैठा, तां तित्थू ते चली गैया |MAT	13	54	कन्ने अपणे सैहरे च आई नैं तिन्हां दे आराधनालय च तिन्हां जो ऐदेया शिक्षा दैणा लग्गा कि सैह हैराण होई नैं ग्लाणे लग्गे, “इसियो एह ज्ञान कन्ने सामर्थी दे कम्म कतांह ते मिलेयो |MAT	13	55	क्या एह मिस्त्रिये दा जागत नी ऐ? कन्ने क्या इसदिया माऊ दा नां मरियम कन्ने इसदे आं दे नां याकूब, यूसुफ, शमौन कन्ने यहूदा नी?MAT	13	56	कन्ने क्या इसदियां सारियां बैहणा म्हारे बीच च नी रैंह्दियां? भिरी इसियो एह सारा कतांह ते मिलेया?MAT	13	57	इआं ई तिन्हां तिस दिया बजाह ते ठोकर खादी अपर यीशुयें तिन्हां नैं ग्लाया, “भविष्यवक्ता दा अपणे देस कन्ने अपणे घरे जो छड्डी नैं कुत्थी अपमान नी होंदा | MAT	13	58	”कन्ने तिन्हीं तित्थू तिन्हां दे वेवसुआसे दिया बजाह सामर्थी दे कम्म नी कित्ते |MAT	14	1	तिस बग्त देसे दे चौथे हिस्से दे राजा हेरोदेसें यीशु दी चर्चा सुणी,MAT	14	2	कन्ने अपणे नौकरां नैं ग्लाया, "एह यूहन्ना बपतिस्मा दैणे आळा ऐ ! सैह मरेयां ते जिंदा  होई गैया ऐ, इसतांई तिसते सामर्थी दे कम्म प्रकट होंदे हन्न |MAT	14	3	क्जोकि हेरोदेसें अपणे फिलिप्पुसे दी लाड़ी हेरोदियास दिया बजाह ते, यूहन्ने जो पकड़ी नैं बन्नया कन्ने जेला च पाई दित्या था |MAT	14	4	क्जोकि यूहन्ने तिस नैं ग्लाया था कि इसायो रखणा तिज्जो तांई ठीक नी ऐ  |MAT	14	5	इसतांई सैह तिसियो मारी दैणा चाहंदा था, अपर लोकां ते डरदा था क्जोकि सैह तिसियो भविष्यवक्ता मनदे थे |MAT	14	6	अपर जाह्लू हेरोदेसे दा जन्मदिन आया, तां हेरोदियासा दिया कुड़िया तौआरे च नाच दस्सी नैं हेरोदेस जो खुश कित्ता |MAT	14	7	इसा गल्ला पर तिन्हीं कसम खाई नैं वचन दित्ता, "जेह्ड़ा कुच्छ तू मंगगी, मैं तिज्जो दिंगा |"MAT	14	8	सैह अपणियां माऊ दे सखाणे ते ग्लाई, "यूहन्ना बपतिस्मा दैणेआळे दा मुंड थालिया च ऐत्थू ई मिन्जो तांई मंगवाई दै |"MAT	14	9	राजा दुखी होया, अपर अपणी कसमा दिया कन्ने सौगी बैठणे आळेयां दिया बजाह ते, हुक्म दित्ता कि दैई दित्ता जाये |MAT	14	10	कन्ने तिन्हीं जेला च लोकां जो घल्ली नैं यूहन्ने दा मुंड बडाई दित्ता;MAT	14	11	कन्ने तिसदा मुंड थालिया च लंदा कन्ने कुड़िया जो दैई दित्ता, जिसियो सैह अपणियां माऊ अल्ल लैई गैई |MAT	14	12	ताह्लू यूहन्ना दे चेले आये कन्ने तिसदिया लाशा जो लैई जाई नैं दबी दित्ता, कन्ने जाई नैं यीशु जो खबर दित्ती |MAT	14	13	जाह्लू यीशुयें एह सुणया, तां सैह किस्तिया पर बैई नैं तित्थू ते लग्ग होई नैं सुणसाण जगाह जो चली गैया | लोक एह सुणी नैं सैहरे सैहरे ते पैदल ई तिसदे पचां चली पै |MAT	14	14	तिन्हीं निकळी नैं इक्क बडी भीड़ दिखी कन्ने तिन्हां पर तरस खादा कन्ने तिन्हां दे बमारां जो ठीक कित्ता |MAT	14	15	जाह्लू संज होई तां तिसदे चेलयां तिस अल्ल आई नैं ग्लाया, "एह सुणसाण जगाह ऐ   कन्ने देर ओआ दी ऐ; लोकां जो घल्ली दैया कि सैह बस्तियां च जाई नैं अपणे तांई खाणा खरीदी लैन |"MAT	14	16	अपर यीशुयें तिन्हां नैं ग्लाया, "इन्हां दा जाणा जरूरी नी! तुहां ई इन्हां जो खाणे जो दैया |MAT	14	17	तिन्हां तिस नैं ग्लाया, ऐत्थू म्हारे अल्ल पंज रोटियां कन्ने दो मच्छियां जो छड्डी होर कुच्छ नी ऐ |"MAT	14	18	यीशुयें ग्लाया, "तिन्हां जो ऐत्थियो मिन्जो अल्ल लैई ओआ |MAT	14	19	ताह्लू तिन्हीं लोकां जो घाहे पर बैणे जो ग्लाया, कन्ने तिन्हां पंज रोटियां कन्ने दूँ मच्छियां जो लैया, कन्ने सुअर्गे दे पास्से दिखी नैं धन्यावाद कित्ता कन्ने रोटियां तोड़ी तोड़ी नैं चेलयां जो दित्तियां, कन्ने चेलयां लोकां जो |MAT	14	20	जाह्लू सारे खाई नैं रज्जी गै, तां चेलयां बचेयो टुकड़ेयां नैं भरेयो बाराह टोकरू चुके |MAT	14	21	कन्ने खाणे आळेयां जणासा कन्ने जागतां जो छड्डी नैं पंज हजार मरदां दे करीब थे |MAT	14	22	तिन्हीं ताह्लू ई अपणे चेलयां जो किस्तिया पर चढ़णे तांई मजबूर कित्ता कि सैह तिसते पैहले पारले पास्सेयो चली जान, जाह्लू तिकर सैह लोकां जो घल्ली लैं |MAT	14	23	सैह लोकां जो घल्ली नैं, प्रार्थना करणे जो लग्ग प्हाड़े पर चली गैया; कन्ने संजा सैह तित्थू किल्ला था |MAT	14	24	तिस बग्त किस्ती झीला दे बीच लैहरां से डगमगा दी थी, क्जोकि हौआ सामणे दी थी |MAT	14	25	कन्ने यीशु आधिया राती दे बाद झीला पर चलदे होये तिन्हां अल्ल आया |MAT	14	26	चेले तिसियो झीला पर चलदे होये दिखी नैं डरी गै | कन्ने ग्लाणा लग्गे, "एह भूत ऐ |" कन्ने डरे दे मारे डडणा लग्गे |MAT	14	27	यीशुयें ताह्लू ई तिन्हां नैं गल्लां कित्तियां कन्ने ग्लाया, "हौंसला रक्खा | मैं ऐ डरा मत |"MAT	14	28	पतरसें तिस जो जबाब दित्ता, "हे प्रभु जे तू ई ऐ, तां मिन्जो अप्पु अल्ल पाणिये पर चली नैं ओणे दा हुक्म दे |"MAT	14	29	तिन्हीं ग्लाया, "आ" ताह्लू पतरस किस्तिया ते लौई नैं यीशु अल्ल जाणे जो पाणिये पर चलणा लग्गा |MAT	14	30	अपर हौआ जो दिखी नैं डरी गैया, कन्ने जाह्लू डूबणा लग्गा तां डडी नैं ग्लाया, "हे प्रभु मिन्जो बचा |"MAT	14	31	यीशुयें ताह्लू ई हत्थ बधाई नैं तिसियो थमी लैया कन्ने तिस नैं ग्लाया, "हे वेवसुआसी, तैं क्जो शक कित्ता?"MAT	14	32	जाह्लू सैह किस्तिया पर चढ़ी गै, तां हौआ थमी गैई |MAT	14	33	इसा गल्ला पर तिन्हां जेह्ड़े किस्तिया पर थे, तिसियो प्रणाम करी नैं ग्लाया, "सचमुच तू परमात्में दा पुत्तर  ऐ |MAT	14	34	सैह पारले पास्सेयो लौई नैं गन्नेसरत सैहरे च पुज्जे |MAT	14	35	तित्थू दे लोकां तिसियो पणछैणी लैया कन्ने अक्खे बक्खे दे सारे देशां च खबर घल्ली, कन्ने सारे बमारां जो तिस अल्ल लैई आये | MAT	14	36	कन्ने तिस नैं विणती करणा लग्गे कि सैह तिन्हां जो अपणे कपड़े दे पल्लूये ई जो छूणा दैया; कन्ने जितणेयां तिसियो छूता, सैह ठीक होई गै |MAT	15	1	ताह्लू यरूशलेम ते कुच्छ फरीसी कन्ने शास्त्री यीशु अल्ल आई नैं ग्लाणा लग्गे |MAT	15	2	तेरे चेले पितरां दे रीति रुआजां जो क्जो टालदे हन्न, कि बगैर हत्थां धोतेयां रोटी खांदे हन्न?"MAT	15	3	तिन्हीं तिन्हां जो जबाब दित्ता, "तुहां बी अपणे रीति रुआजां दिया बजाह ते क्जो परमात्में दे हुक्म टालदे हन्न?MAT	15	4	क्जोकि परमात्में ग्लाया ऐ, अपणे बुड़े कन्ने अपणियां माऊ दा आदर करणा, कन्ने जेह्ड़ा कोई बुड़े या माऊ जो बुरा ग्लाये, सैह मारी दित्ता जाये |'MAT	15	5	अपर तुहां ग्लांदे हन्न कि जे कोई अपणे बुड़े या माऊ नैं ग्लाये, 'जेह्ड़ा कुच्छ तिज्जो मिन्जो ते फायदा पुज्जी सकदा था, सैह परमात्में जो भेंट चढ़ी चुकियो'MAT	15	6	तां सैह अपणे बुड़े दा आदर ना करें, इआं ई तुहां अपणे रुआजे दिया बजाह ते परमात्में दा वचन टाली दित्ता |MAT	15	7	हे बेईमानो, यशायाहें तुहां दे बारे च एह भविष्यवाणी ठीक ई कित्तियो ऐ; MAT	15	8	एह लोक लबड़ां ते तां मेरा आदर करदे हन्न. अपर तिन्हां  दा मन मिन्जो ते दूर रैंह्दा ऐ |MAT	15	9	कन्ने एह बेकार च मेरी भक्ति करदे हन्न, क्जोकि माणुआं दी विधियां जो धर्म दी शिक्षा करी नैं सखांदे हन्न  |MAT	15	10	ताह्लू तिन्हीं लोकां जो अपणे अल्ल सददी नैं तिन्हां नैं ग्लाया, सुणा, कन्ने समझा:MAT	15	11	जेह्ड़ा मुँमें च जांदा ऐ, सैह माणु जो बुरा नी करदा, अपर जेह्ड़ा मुँमें ते निकळदा ऐ, सैई माणु जो बुरा करदा ऐ |"MAT	15	12	ताह्लू चेलयां आई नैं तिस नैं ग्लाया, "क्या तू जाणदा ऐ कि फरीसियां एह वचन सुणी नैं ठोकर खादी?"MAT	15	13	तिन्हीं जबाब दित्ता, हर रुख जेह्ड़ा मेरे सुअर्गीय पिता नैं नी लगाया, पूटेया जांगा |MAT	15	14	तिन्हां जो जाणा दैया; सैह अन्ने जो रस्ता दसणे आळे हन्न  कन्ने अन्ना जे अन्ने जो रस्ता दस्से. तां दोयो खड्डे च पोंगे |"MAT	15	15	एह सुणी नैं पतरसें तिस नैं ग्लाया, "एह उदारण अहां जो समझाई दैया,MAT	15	16	तिन्हीं ग्लाया, "क्या तुहां बी अल्ली तिकर नासमझ हन्न?MAT	15	17	क्या तुहां नी जाणदे कि जेह्ड़ा कुच्छ मुँमे च जांदा सैह पेटे च पोंदा ऐ, कन्ने संडास ते निकळी जांदा ऐ?MAT	15	18	अपर जेह्ड़ा कुच्छ् मुँमे ते निकळदा ऐ, सैह मने ते निकळदा ऐ, कन्ने सैई माणुये जो बुरा करदा ऐ  |MAT	15	19	क्जोकि बुरे वचार, खून, परस्त्रीगमन, व्यभिचार, चोरी, झूठी गवाही कन्ने निंदा मने ते निकळदी ऐ |MAT	15	20	एह ई ऐ जेह्ड़ा माणुये जो बुरा करदी ऐ, अपर हत्थां बगैर धौतेयां खाणा खाणा माणुये जो बुरा नी करदा |"MAT	15	21	यीशु तित्थू ते निकळी नैं, सूर कन्ने सैदा दे प्रदेशे दे पास्से चली गैया |MAT	15	22	तिस प्रदेश ते इक्क कनानी जणास निकळी, कन्ने डडी नैं ग्लाणा लग्गी, "हे प्रभु! दाऊदे दी औलाद, मिन्जो पर दया कर! मेरी कुड़िया जो बुरी आत्मां  बड़ी सता दी ऐ |"MAT	15	23	अपर तिन्हीं तिसायो कुच्छ जबाब नी दित्ता | ताह्लू तिसदे चेलयां आई नैं तिस नैं विणती कित्ती, "इसायो घल्ली दै, क्जोकि सैह म्हारे पचां डडदी डडदी ओआ दी ऐ |"MAT	15	24	तिन्हीं जबाब दित्ता, "इस्राएल दे परवारें दिया गुआचियां भेडां जो छड्डी मैं कुसी अल्ल नी घल्लया गैया |MAT	15	25	अपर सैह आई, कन्ने यीशु जो प्रणांम करी नैं ग्लाणा लग्गी, हे प्रभु मेरी मदद कर |"MAT	15	26	तिन्हीं जबाब दित्ता, जागतां दी रोटी लैई नैं कुत्तेयां दे गां पाणा ठीक नी |"MAT	15	27	तिन्नै ग्लाया, "सच ऐ प्रभु पर कुत्ते बी सैह चूरचार खांदे हन्न  जेह्ड़ा तिन्हां दे मालकां दे मेजे ते गिरदे हन्न |"MAT	15	28	इसा गल्ला पर यीशुयें तिस जो जबाब दित्ता, "हे जणांस तेरा वसुआस बड़ा ऐ | जिआं तू चाहंदी ऐ, तिज्जो तांई तिआं ई होयें |" कन्ने तिसा दी कुड़ी तिसी बग्त ठीक होई गैई |MAT	15	29	यीशु तित्थू ते गलीले दिया झीला अल्ल आया, कन्ने प्हाड़े पर चढ़ी नैं बैई गैया |MAT	15	30	ताह्लू भीड़ा पर भीड़ा तिस अल्ल आई | सैह अपणे सौगी लंगड़े, अन्ने, जफे, टुंडे कन्ने होर मत्तेयां जो तिस अल्ल लैई आये, कन्ने तिन्हां तिसदेयां पैरां अल्ल लंदा, कन्ने तिन्हीं तिन्हां जो ठीक कित्ता |MAT	15	31	जाह्लू लोकां दिख्या कि जफे ग्लांदे, कन्ने टुंडे ठीक होंदे, कन्ने लंगड़े चलदे, कन्ने अन्ने दिखदे हन्न तां हैरान होई नैं इस्राएले दे परमात्में दी बड़ाई कित्ती |MAT	15	32	यीशुयें अपणे चेलयां जो सद्या कन्ने ग्लाया, "मिन्जो इसा भीड़ा पर तरस ओंदा ऐ, क्जोकि सैह त्रीं दिना ते मिन्जो सौगी हन्न कन्ने तिन्हां अल्ल कुच्छ खाणे जो नी ऐ | मैं तिन्हां जो भूखे पेट नी घल्लणा चाहंदा, कुत्थी इआं ना होयें कि रस्ते च थकी नैं रैह्यी जान |"MAT	15	33	चेलयां तिस नैं ग्लाया, "अहां जो इस बणे च कतांह ते इतणियां रोटियां मिलगियां कि अहां इतणियां बडिया भीड़ा जो रज्जान?"MAT	15	34	यीशुयें तिन्हां ते पूछया, "तुहां अल्ल कितणियां रोटियां हन्न?" तिन्हां ग्लाया, सत, कन्ने थोड़ी दियां लोक्कियां मच्छियां |"MAT	15	35	ताह्लू तिन्हीं लोकां जो जमीना पर बैणे दा हुक्म दित्ता |MAT	15	36	कन्ने तिन्हां सत रोटियां जो कन्ने मच्छियां जो लैया, धन्यावाद करी नैं तोड़या, कन्ने अपणे चेलयां जो दिंदा गैया, कन्ने चेले लोकां जो |MAT	15	37	इआं ई सारे खाई नैं रज्जी गै कन्ने चेलयां बचेयो टुकड़ेयां नैं भरेयो सत टोकरु चुके |MAT	15	38	खाणे आळेयां च जणांसां कन्ने जागतां जो छड्डी नैं चार हजार मरद थे | MAT	15	39	ताह्लू सैह भीड़ा जो घल्ली नैं किस्तिया पर चढ़ी गैया, कन्ने मगदन देशे दी सीमा च आया |MAT	16	1	फरिसियां कन्ने सदूकिआं बक्खे आई नैं तिसियो परखणे तांई तिस नैं ग्लाया, अहां जो सुअर्गे दा कोई नशाण दस्स |”MAT	16	2	तिन्हीं तिन्हां जो जबाब दित्ता, संजा जो तुहां ग्लांदे हन्न, मौसम छैल रैंह्गा, क्जोकि अम्बर लाल ऐ,MAT	16	3	कन्ने भ्यागा जो ग्लांदे हन्न, अज्ज तूफान ओंगा, क्जोकि अम्बर लाल कन्ने धुधंला ऐ |” तुहां अम्बरे दे लछणा दिखी नैं तिसदी जानकारी दैई सकदे हन्न, अपर बग्तां दे नशाणा दी जानकारी क्जो नी दस्सी सकदे?MAT	16	4	इस जुगे दे बुरे कन्ने व्यभिचारी लोक नशाण तोपदे हन्न, अपर योना दे नशाणा जो छड्डी तिन्हां जो होर कोई नशाण नी दित्ता जांगा |” कन्ने सैह तिन्हां जो छड्डी नैं चली गैया |MAT	16	5	चेले झीला दे उस पारलें पास्सें पुज्जे, अपर सैह रोटियां लैणा भूली गैयो थे |MAT	16	6	यीशुयें तिन्हां नैं ग्लाया, “दिखा, फरीसियां कन्ने सदूकिआं दे खमीरे ते चुकन्ने रैह्नेयों |”MAT	16	7	सैह अप्पु च वचार करणा लग्गे, “अहां रोटियां नी लंदियां, इसतांई सैह इआं ग्ला दा ऐ |MAT	16	8	एह जाणी नैं, यीशुयें तिन्हां नैं ग्लाया, “हे वेवसुआसियो, तुहां अप्पु च क्जो वचार करा दे हन्न कि म्हारे अल्ल रोटियां नी हन्न |MAT	16	9	क्या तुहां अल्ली तिकर नी समझे? क्या तुहां जो सैह पंज हजारां दी पंज रोटियां याद नी, कन्ने ना एह कि तुहां कितणे टोकरु चुकेयो थे |MAT	16	10	कन्ने ना सैह जेह्ड़ियां चौं हजारां दी सत रोटियां, कन्ने ना एह कि तुहां कितणे टोकरु चुकेयो थे ?MAT	16	11	तुहां क्जो नी समझदे कि मैं तुहां नैं रोटियां दे बारे च नी ग्लाया, अपर एह कि तुहां फरीसियां कन्ने सदूकिआं दे खमीरे ते चुकन्ने रैह्नेयों |”MAT	16	12	ताह्लू तिन्हां जो समझा च आया कि तिन्हीं रोटी दे खमीर ते नी, अपर फरीसियां कन्ने सदूकिआं दे शिक्षा ते चुकन्ने रैह्णे जो ग्लाया था |MAT	16	13	यीशु कैसरिया फलिप्पी दे प्रदेशे च आया कन्ने अपणे चेलयां ते पूछणा लग्गा, लोक माणुये दे पुत्तर जो क्या ग्लादे हन्न?MAT	16	14	तिन्हां ग्लाया, कुच्छ तां यूहन्ना बपतिस्मा दैणे आळा ग्लांदे हन्न, कन्ने कुच्छ एलिय्याह कन्ने कुच्छ यिर्मयाह या भविष्यवक्ता च कोई इक्क ग्लांदे हन्न  |”MAT	16	15	तिन्हीं तिन्हां नैं ग्लाया, “अपर तुहां मिन्जो क्या ग्लांदे हन्न?”MAT	16	16	शमौन पतरसें जबाब दित्ता, तू जिंदे परमात्में दा पुत्तर  ऐ |”MAT	16	17	यीशुयें तिन्हां जो जबाब दित्ता, “हे शमौन, योना दे जागत, तू धन ऐ; क्जोकि मांस कन्ने खून ते नी, अपर मेरे पितें जेह्ड़ा सुअर्गे च ऐ, एह गल्ल तिज्जो पर प्रकट कित्ती ऐ |MAT	16	18	कन्ने मैं बी तिज्जो नैं ग्लांदा कि तू पतरस ऐ, कन्ने मैं इस पत्थरे पर अपणी कलेसिया बणागा कन्ने अधोलोक दे दुरआजे तिस पर प्रबल नी होंगे |MAT	16	19	मैं तिज्जो सुअर्गे दे राज्जे दी चाबियां दिंगा: कन्ने जे कुच्छ तू धरतिया पर बन्नगा, सैह सुअर्गे च बन्नेया जांगा; कन्ने जेह्ड़ा कुच्छ तू धरतिया पर खोलगा, सैह सुअर्गे च खुलगा |”]MAT	16	20	ताह्लू तिन्हीं चेलयां जो चेतावणी दित्ती कि कुस नैं मत ग्लाणा कि मैं मसीह ऐ |MAT	16	21	तिस बग्ते ते यीशु अपणे चेलयां जो दस्सणा लग्गा, “जरूरी ऐ कि मैं यरूशलेम जो जां कन्ने पुरनियां दे प्रधान याजकां, कन्ने शास्त्रियां दे हत्थ ते बड़े दुख उठां; कन्ने मारी दित्ता जां; कन्ने त्रीये दिने जिंदा होई जां |”MAT	16	22	इसा गल्ला पर पतरस तिसियो लग्ग लैई जाई नैं झिड़कणा लग्गा, “हे प्रभु, परमात्मां  मत कर! तिज्जो नैं देह्या कदी ना होंगा |”MAT	16	23	तिन्हीं मुड़ी नैं पतरसे नैं ग्लाया, “हे सैतान, मेरे सामणे ते दूर होई जा! तू मिन्जो तांई ठोकरा दी बजाह ऐ : क्जोकि तू परमात्में दियां गल्लां पर नी, अपर माणुआं दी गल्लां पर मन लगांदा ऐ  |”MAT	16	24	ताह्लू यीशुयें अपणे चेलयां नैं ग्लाया, “जे कोई मिन्जो पचां ओणा चान, तां अप्पु ते इन्कार करें कन्ने अपणियां सूलिया चुकी नैं मिन्जो पचां चली पौ |MAT	16	25	क्जोकि जेह्ड़ा कोई अपणी जान्न बचाणा चाहंदा, सैह तिसियो गुआंगा; कन्ने जेह्ड़ा मिन्जो तांई अपणी जान्न गुआंगा, सैह तिसायो पांगा |MAT	16	26	जे माणु सारे संसारे जो हासल करें, कन्ने अपणे जान्नी दा नकसान चुके, तां तिसियो क्या फायदा होंगा? या माणु अपणी जान्नी दे बदले क्या दिंगा?MAT	16	27	माणु दा पुत्तर  अपणे सुअर्गदूतां दे सौगी अपणे पिता दी महिमा च ओंगा, कन्ने तिस बग्त ‘सैह हर इक्की जो तिसदे कम्मां दे मताबक फळ दिंगा | MAT	16	28	मैं तुहां नैं सच ग्लांदा कि जेह्ड़ा ऐत्थू खड़ूतेयो हन्न, तिन्हां च कुच्छ ऐदेय हन्न कि सैह जाह्लू तिकर माणु दे पुत्तर  जो तिसदे राज्जे च ओंदे होये नी दिखी लैंगे, ताह्लू तिकर मौती दा सुआद कदी नी चखगे |”MAT	17	1	छिं दिना दे बाद यीशुयें पतरस कन्ने याकूब कन्ने तिसदे ये यूहन्ने जो सौगी लैया, कन्ने तिन्हां जो सुणसाण च कुसी उचे प्हाड़े पर लैई गैया |MAT	17	2	तित्थू तिन्हां दे सामणे तिस दा रूप बदलूऐया, कन्ने तिसदा मुँ सूरजे साइयां चमकेया कन्ने तिसदे कपड़े जोतिया साइयां चिट्टे होई गै |MAT	17	3	कन्ने मूसा कन्ने एलिय्याह तिस सौगी गल्लां करदे तिन्हां जो दुस्से |MAT	17	4	इसा गल्ला पर पतरसें यीशु नैं ग्लाया, “हे प्रभु म्हारा ऐत्थू रैह्णा ठीक ऐ | जे तेरी इच्छा होयें तां मैं ऐत्थू तीन मंडप बणा; इक्क तिज्जो तांई इक्क मूसे तांई इक्क एलिय्याह तांई |”MAT	17	5	सैह ग्ला दा था कि इक्क चिट्टे बदळें तिन्हां जो ढकी लैया, कन्ने तिस बदळे च एह उआज आई; एह मेरा प्यारा पुत्तर ऐ, जिसते मैं खुश ऐ इसदी सुणा |”MAT	17	6	चेले एह सुणी नैं मुँमें भार पैई गै कन्ने बड़े भरी डरी गै |MAT	17	7	यीशुयें बक्खे आई नैं तिन्हां जो छूई नैं, कन्ने ग्लाया, “उठा, डरा मत |”MAT	17	8	ताह्लू तिन्हां अपणियां अंखी उठाई कन्ने यीशु जो छड्डी नैं होर कुसी जो नी दिख्या |MAT	17	9	जाह्लू सैह प्हाड़े ते लौआ दे थे ताह्लू यीशुयें तिन्हां जो एह हुक्म दित्ता, “जाह्लू तिकर माणु दा पुत्तर  मरेयां च जिंदा नी होई जां, ताह्लू तिकर जेह्ड़ा कुच्छ तुहां दिख्या ऐ कुसी नैं मत ग्लांदे |”MAT	17	10	इसा गल्ला पर तिसदे चेलयां तिसते पूछ्या, “भिरी शास्त्री क्जो ग्लांदे हन्न  कि एलिय्याह दा पैहले ओणां जरूरी ऐ   |MAT	17	11	तिन्हीं जबाब दित्ता, "एलिय्याह जरूर ओंगा, कन्ने सब कुच्छ सुधारगा |MAT	17	12	अपर मैं तुहां नैं ग्लांदा कि एलिय्याह आई चुकेया ऐ, कन्ने लोकां तिसियो नी पणछैणया; अपर जदेया चाया तिआं ई तिस सौगी कित्ता | इस तरीके नैं माणु दा पुत्तर बी तिन्हां दे हत्थ ते दुख झेलगा |”MAT	17	13	ताह्लू चेलयां समझेया कि तिन्हीं अहां जो यूहन्ना बपतिस्मा दैणे आळे दे बारे च ग्लाया ऐ   |MAT	17	14	जाह्लू सैह भीड़ा अल्ल पुज्जे, तां इक्क माणु तिस अल्ल आया, कन्ने गोडे टेकी नैं ग्लाणा लग्गा,MAT	17	15	“हे प्रभु मेरे जागते पर दया कर! क्जोकि तिसियो मिर्गी ओंदी ऐ, कन्ने सैह बड़ा दुख उठांदा ऐ; कन्ने बार बार अग्गी च बार बार पाणी च पैई जांदा ऐ |MAT	17	16	मैं तिसियो तेरे चेलयां अल्ल लंदेया था, अपर सैह तिसियो ठीक नी करी सके,MAT	17	17	यीशुयें जबाब दित्ता, “हे वेवसुआसी कन्ने हठी लोकों, मैं काह्लू तिकर तुहां सौगी रैंह्गा? काह्लू तिकर तुहां दी सैहंगा? तिसियो ऐत्थियो मिन्जो अल्ल लैयोआ |”MAT	17	18	ताह्लू यीशुयें बुरिया आत्मां जो झिड़केया, कन्ने सैह तिस ते निकळी गैयी; कन्ने जागत तिस बग्त ठीक होई गैया |MAT	17	19	ताह्लू चेलयां लग्ग होई नैं यीशु अल्ल आई नैं ग्लाया, “अहां इसायो क्जो नी कड्डी सके?”MAT	17	20	तिन्हीं तिन्हां नैं ग्लाया, “अपणे वसुआसे दी कमिया दिया बजाह ते, क्जोकि मैं तुहां नैं सच ग्लांदा, जे तुहां दा वसुआस राई दे दाणे दे बराबर बी होयें, तां इस प्हाड़े नैं ग्लाई सकगे, ‘ऐत्थू ते खिसकी नैं औत्थू चली जा, तां सैह चली जांगा; कन्ने कोई गल्ल तुहां तांई ओखी नी होंगी |MAT	17	21	[ अपर एह जाति बिना प्रार्थना कन्ने व्रत ते नी निकळदी | ]MAT	17	22	जाह्लू सैह गलीले च थे, तां यीशुयें तिन्हां नैं ग्लाया, “माणु दा पुत्तर माणुआं दे हत्थे च पकड़ुआया जांगा;MAT	17	23	सैह तिसियो मारी दिंगे, कन्ने सैह त्रीये दिनें जिंदा होई जांगा |” इसा गल्ला पर सैह बड़े उदास होये |MAT	17	24	जाह्लू सैह कफरनहूम सैहरे पुज्जे, तां मंदरे दा टैक्स’ लैणे आळेयां पतरसे अल्ल आई नैं पूछ्या, “क्या तुहां दा गुरु मंदरे दा टैक्स नी दिंदा?”MAT	17	25	तिन्हीं ग्लाया, “हां दिंदा ऐ |” जाह्लू सैह घरें आया, तां यीशुयें तिसदे पूछणे ते पैहले ई तिसियो ग्लाया, “हे शमौन, तू क्या सोचा दा ऐ? धरतिया दे राजे कर कुणा ते लैंदे हन्न? अपणे पुत्तरां ते या परायां ते?”MAT	17	26	पतरसें तिस नैं ग्लाया, “परायां ते |” यीशुयें तिस नैं ग्लाया, तां पुत्तर बची गै MAT	17	27	तमी इसतांई कि अहां तिन्हां जो ठोकर नी खुआये, तू झीला कंडे जाई नैं बंसरी पा, कन्ने जेह्ड़ी मच्छी पैहले निकळे, तिसायो लै; तां तिज्जो तिसा दे मुँये खोलणे पर इक्क सिक्का मिलगा, तिस जो लैई नैं मेरे कन्ने अपणे बदले तिन्हां जो दैई दैया |MAT	18	1	तिस बग्त चेले यीशु अल्ल आई नैं पूछणा लग्गे, “सुअर्गे दे राज्जे च बडा कुण ऐ?”MAT	18	2	इसा गल्ला पर तिन्हीं इक्की जागते जो अपणे अल्ल सददी नैं तिन्हां बिच खरेड़ी दित्ता,MAT	18	3	कन्ने ग्लाया, “मैं तुहां नैं सच ग्लांदा कि जाह्लू तिकर तुहां नी बदलन कन्ने जागतां साइयां ना बणा, तुहां सुअर्ग दे राज्जे च नी पुज्जी सकगे |MAT	18	4	जेह्ड़ा कोई अप्पु जो इस जागते साइयां लोक्का करगा, सैह सुअर्ग दे राज्जे च बडा होंगा |MAT	18	5	कन्ने जेह्ड़ा कोई मेरे नांये ते इक्क ऐदेय जागते जो ग्रहण करदा ऐ सैह मिन्जो ग्रहण करदा ऐ   |MAT	18	6	अपर जेह्ड़ा कोई इन्हां लोक्केयां च जेह्ड़ा मिन्जो पर वसुआस करदे हन्न  इक्की जो ठोकर खुआये, तिस तांई खरा होंदा कि बडे घराटे दा पुड़ तिसदे गळे च टुंगया जांदा, कन्ने सैह डुगे समंदर च डुबाया जांदा |MAT	18	7	ठोकरां दियां बजाह ते संसारे पर हाय! ठोकरां दा लगणा जरूरी ऐ; अपर लानत ऐ तिस माणुये पर जिसदिया बजाह ते ठोकर लगदी ऐ |MAT	18	8	जे तेरा हत्थ या तेरा पैर ठोकर खुआये, तां तिसियो बड्डी नैं सट्टी दैया, टुंडा या लंगड़ा होई नैं सदा दी जिन्दगिया च प्रवेश करणा तिज्जो तांई इसते बधिया ऐ कि दूँ हत्थां या दूँ पैरां होंदेया तू नरके दी अग्गी च सटेया जाये |MAT	18	9	जे तेरी अंख तिज्जो ठोकर खुआये, तां तिसायो कड्डी नैं सट्टी दैया; काणा होई नैं सदा दी जिन्दगिया च प्रवेश करणा तिज्जो तांई इसते बधिया ऐ कि दूँ अंखी होंदेया तू नरके दिया अग्गी च सटेया जाये |MAT	18	10	दिखा, तुहां इन्हां लोक्केयां च कुसी जो तुच्छ ना जाणा; क्जोकि मैं तुहां नैं ग्लांदा कि सुअर्गे च तिन्हां दे दूत मेरे सुअर्गीय पिता दे मुँमे सदा दिखदे हन्न |MAT	18	11	[ क्जोकि माणु दा पुत्तर  गुआचेयां जो बचाणा आया ऐ |]MAT	18	12	तुहां क्या सोचा दे हन्न? जे कुसी माणुये दियां सौ भेडां हो न, कन्ने तिन्हां च इक्क गुआची जां, तां क्या सैह नड़ीनूयें जो छड्डी नैं कन्ने प्हाड़ां पर जाई नैं, तिसा गुआचिया जो नी तोपगा?MAT	18	13	कन्ने जे देह्या होयें कि तिसियो मिलें, तां मैं तुहां नैं सच ग्लांदा कि सैह तिन्हां च नड़ीनूयें भेडां तांई जेह्ड़ियां गुआचियां नी थियां, इतणा खुश नी होंगा जितणा कि इसा भेडा तांई होंगा MAT	18	14	इआं ई तुहां दे पिता दी जेह्ड़ा सुअर्गे च ऐ एह इच्छा नी कि इन्हां लोक्केयां च इक्क बी खत्म होयें |MAT	18	15	जे तेरा तेरे वरखलाफ अपराध करें, तां जा कन्ने किल्ले च गल्लबात करी नैं तिसियो समझा; जे सैह तेरी सुणे तां तैं अपणे  जो पाई लैया |MAT	18	16	जे सैह ना सुणे, तां इक्क या दो जणे होर अपणे सौगी लैई जा, कि हर इक्क गल्ल दूँ या त्रीं गवाहां दे मुँमे ते पक्की होई जां |’MAT	18	17	जे सैह तिन्हां दी बी नी मन्ने, तां कलेसिया नैं ग्लाई दै, अपर जे सैह कलेसिया दी ना मने, तां तू तिसियो दूईयां जातिआं कन्ने चुंगी लैणे आळेयां साइयां समझ |MAT	18	18	मैं तुहां नैं सच ग्लांदा, जेह्ड़ा कुच्छ तुहां धरतिया पर बन्नगे, सैह सुअर्गे च बन्नेयां जांगा कन्ने जेह्ड़ा कुच्छ तुहां धरतिया पर खोलगे, सैह सुअर्गे च खुलगा |MAT	18	19	भिरी मैं तुहां नैं ग्लांदा, जे तुहां च दो जणे धरतिया पर कुसी गल्लां तांई इक्क मन होई नैं तिसियो मंगगे, तां सैह मेरे पिता दे पास्से ते जेह्ड़ा सुअर्ग च ऐ, तिन्हां तांई होई जांगी |MAT	18	20	क्जोकि जित्थू दो या तीन मेरे नांये ते कट्ठे होंदे हन्न, तित्थू मैं तिन्हां बिच होंदा ऐ |”MAT	18	21	ताह्लू पतरसें बक्खे आई नैं तिस नैं ग्लाया, “हे प्रभु, जे मेरा अपराध करदा रैंह्य, तां मैं कितणी बरी तिसियो माफ करां? क्या सत बरी?”MAT	18	22	यीशुयें तिस नैं ग्लाया, “मैं तुहां नैं एह नी ग्लांदा कि सत बरी तिकर अपर सत बरी दे सतर गुणा तिकर |MAT	18	23	इसतांई सुअर्गे दा राज्ज तिस राजे साइयां ऐ, जिन्हीं अपणे नौकरां ते लेखा लैणा चाया |MAT	18	24	जाह्लू सैह लेखा लैणा लग्गा, तां इक्क जणा तिस सामणे लंदा जेह्ड़ा दस हजार तोड़े दा कर्जदार था |MAT	18	25	जाह्लू कि टाणे तांई तिस अल्ल कुच्छ नी था, तां तिसदे मालकें ग्लाया, ‘एह कन्ने इसदी लाड़ी कन्ने बाल बच्चे कन्ने जेह्ड़ा कुच्छ इसदा ऐ, सब कुच्छ बेचेया जाये, कन्ने कर्ज चुकाई दित्ता जां |’MAT	18	26	इसा गल्ला पर तिस नौकरें पैई नैं तिसियो प्रणाम कित्ता, कन्ने ग्लाया, ‘हे मालक सबर कर, मैं सारा कर्ज भरी दिंगा |’MAT	18	27	ताह्लू तिस नौकरे दे मालकें तरस खाई नैं तिसियो छड्डी दित्ता, कन्ने तिसदा कर्ज बी माफ करी दित्ता |MAT	18	28	अपर जाह्लू सैह नौकर बाहर निकळेया, तां तिसदे संगी नौकरां च इक्क तिसियो मिलेया जेह्ड़ा तिसदे सौ दिनारां दा कर्जदार था; तिन्हीं तिसियो पकड़ी नैं तिसदा गळा घुटेया कन्ने ग्लाया, ‘जेह्ड़ा कुच्छ तिज्जो पर कर्ज ऐ भरी दै |MAT	18	29	इसा गल्ला पर तिसदा संगी नौकर पैई नैं तिस नैं विणती करणा लग्गा, ‘सबर रख, मैं सारा कर्ज भरी दिंगा |’MAT	18	30	सैह नी मनेया, अपर जाई नैं तिसियो जेला च पाई दित्ता कि जाह्लू तिकर कर्ज भरी ना दैं, ताह्लू तिकर तित्थू रैह्य |MAT	18	31	तिसदे संगी नौकर एह जेह्ड़ा होया था दिखी नैं बड़े दुखी होये, कन्ने जाई नैं अपणे मालके जो पूरा हाल दस्सी दित्ता |MAT	18	32	ताह्लू तिसदे मालकें तिसियो सद्दी नैं तिस नैं ग्लाया, ‘हे दुष्ट नौकर, तैं जेह्ड़ी मिन्जो नैं विणती कित्ती, तां मैं तेरा सैह पूरा कर्ज माफ करी दित्ता |MAT	18	33	इसतांई जिआं मैं तिज्जो पर दया कित्ती, तिआं ई क्या तिज्जो बी अपणे संगी नौकरे पर दया करणा नी चाईदी थी?MAT	18	34	कन्ने तिसदे मालकें गुस्से च आई नैं तिसियो सज्जा दैणे आळेयां दे हुआले करी दित्ता, कि जाह्लू तिकर सैह सारा कर्ज भरी ना दैं, ताह्लू तिकर तिन्हां दे हुआलें रैंह्य | MAT	18	35	इआं ई जे तुहां च हर इक्क अपणे ये जो दिले ते माफ नी करगा, तां मेरा पिता जेह्ड़ा सुअर्गे च ऐ, तुहां नैं बी तिआं ई करगा |MAT	19	1	जाह्लू यीशु एह गल्लां ग्लाई बैठा, तां गलीले ते चली गैया; कन्ने यरदन दरयाऐ दे पार यहूदिया दे प्रदेश च आया |MAT	19	2	ताह्लू बडी भीड़ तिसदे पचां चली पैई, कन्ने तिन्हीं तित्थू तिन्हां जो ठीक कित्ता |MAT	19	3	ताह्लू फरीसी तिसियो परखणे तांई बक्खे आई नैं ग्लाणा लग्गे, “क्या हर इक्क बजाह ते अपणियां लाड़िया जो छड्डणां ठीक ऐ?”MAT	19	4	तिन्हीं जबाब दित्ता, “क्या तुहां नी पढ़या कि जिन्हीं तिन्हां जो बणाया, तिन्हीं शुरू ते मरद कन्ने जणास बणाई नैं ग्लाया,MAT	19	5	इसा बजाह ते माणु अपणे माऊ बुड़े ते लग्ग होई नैं अपणियां लाड़िया सौगी रैंह्गा कन्ने सैह दोयो इक्क तन होंगे?MAT	19	6	जे सैह हुण दो नी, अपर इक्क तन हन्न | इसतांई जिसियो परमात्में जोड़या ऐ, तिसियो माणु लग्ग नी करेंMAT	19	7	तिन्हां तिस नैं ग्लाया, “भिरी मूसें एह क्जो ठैहराया कि त्यागपत्र दैई नैं तिसियो छड्डी दैं?”MAT	19	8	तिन्हीं तिन्हां नैं ग्लाया, “मूसें तुहां दे मने दी कठोरता दिया बजाह ते तुहां जो अपणियां अपणियां लाड़िया जो छड्णे दा हुक्म दित्या, अपर शुरू ते देह्या नी था MAT	19	9	कन्ने मैं तुहां नैं ग्लांदा कि जेह्ड़ा कोई व्यभिचार जो छड्डी होर कुसा बजाह ते अपणियां लाड़िया जो छड्डी नैं दूईआ नैं व्याह करें, सैह व्यभिचार करदा ऐ; कन्ने जेह्ड़ा तिसा छड्डिया नैं व्याह करें, सैह बी व्यभिचार करदा ऐ   |”MAT	19	10	चेलयां तिस नैं ग्लाया, “जे मरदे दा जणासा सौगी ऐदेया रिश्ता ऐ, तां व्याह करणा ठीक नी |”MAT	19	11	तिन्हीं तिन्हां नैं ग्लाया, “सारे वचन ग्रहण नी करी सकदे, सिर्फ सैह जिन्हां जो एह दान दित्या ऐ |MAT	19	12	क्जोकि कुच्छ नंपुसक ऐदेय हन्न, जेह्ड़े माऊ दे गर्भे ई ते ऐदेयो जम्मेयो; कन्ने कुच्छ नंपुसक ऐदेय हन्न. जिन्हां जो माणुयें नंपुसक बणाया; कन्ने कुच्छ नंपुसक ऐदेय हन्न, जिन्हां सुअर्गे दे राज्जे तांई अपणे आप्पे जो नंपुसक बणाया ऐ | जेह्ड़ा इसियो ग्रहण करी सकदा ऐ  , सैह इसियो ग्रहण करन |”MAT	19	13	ताह्लू लोक जागतां जो तिस अल्ल लैई आये कि सैह तिन्हां पर हत्थ रखें कन्ने प्रार्थना करन, अपर चेलयां तिन्हां जो झिड़केया |MAT	19	14	यीशुयें ग्लाया, “जागतां जो मिन्जो अल्ल ओणा दैया, कन्ने तिन्हां जो मना मत करा, क्जोकि सुअर्गे दा राज्ज ऐदेयां दा ई ऐ |”MAT	19	15	कन्ने सैह तिन्हां पर हत्थ रखी नैं तित्थू ते चली गैया |MAT	19	16	इक्क माणु यीशु अल्ल आया कन्ने तिस नैं ग्लाया, “हे गुरु, मैं कुण दैया खरा कम्म करें कि सदा दी जिन्दगी पां?MAT	19	17	तिन्हीं तिस नैं ग्लाया, “तू मिन्जो ते भलाईया दे बारे च क्जो पूछा दा ऐ? भला तां इक्क ई ऐ, अपर जे तू जिन्दगिया च प्रवेश करणा चाहंदा ऐ, तां हुक्मां जो मना कर |”MAT	19	18	तिन्हीं तिस नैं ग्लाया, “कुण दै हुक्म यीशुयें ग्लाया, “एह कि खून मत करणा, व्यभिचार मत करणा, चोरी मत करणा, झूठी गवाही मत दैणा,MAT	19	19	अपणे बुड़े कन्ने अपणिया माऊ दा आदर करणा, कन्ने अपणे पड़ेसिये नैं अप्पु साइयां   प्यार रखणा |”MAT	19	20	तिस जुआनें तिस नैं ग्लाया, “इन्हां सबना जो तां मैं मनेया ऐ; हुण मिन्जो च कुसा गल्ला दी कमी ऐ?”MAT	19	21	यीशुयें तिस नैं ग्लाया, “जे तू सिद्ध होणा चाहंदा ऐ तां जा, अपणा समान बेची नैं कंगाला जो दै, कन्ने तिज्जो सुअर्गे च धन दौलत मिलगी; कन्ने आई नैं मिन्जो पचां चली पौ |MAT	19	22	अपर सैह जुआन एह गल्ल सुणी नैं उदास होई नैं चली गैया, क्जोकि सैह बड़ा मीर था |MAT	19	23	ताह्लू यीशुयें अपणे चेलयां नैं ग्लाया, “मैं तुहां नैं सच ग्लांदा कि मीरे दा सुअर्गे दे राज्जे च प्रवेश करणा ओखा ऐ |MAT	19	24	तुहां नैं भिरी ग्लांदा कि परमात्में दे राज्जे च मीरे दा प्रवेश करणे ते ऊंटे दा सुई दे नक्के च निकळी जाणा सोखा ऐ |”MAT	19	25	एह सुणी नैं चेलयां बड़े हैराण होई नैं ग्लाया, “भिरी कुसदा उद्धार होई सकदा ऐ |”MAT	19	26	यीशुयें तिन्हां दे पास्सें दिखी नैं ग्लाया, “माणुआं ते तां एह नी होई सकदा ऐ, अपर परमात्में ते सब कुच्छ होई सकदा ऐ |MAT	19	27	इसा गल्ला पर पतरसें तिस नैं ग्लाया, दिख, अहां तां सब कुच्छ छड्डी नैं तिज्जो पचां चली पैयो हन्न | तां अहां जो क्या मिलगा?”MAT	19	28	यीशुयें तिन्हां नैं ग्लाया, “मैं तुहां नैं सच ग्लाया कि नौईया सृष्टिया च जाह्लू माणु दा पुत्तर  अपणी महिमा दे सिंहासणे पर बैंगा, तां तुहां बी जेह्ड़े मिन्जो पचां चली पैयो, बाराह सिंहासणे पर बैई नैं इस्राएले दे बारा गोत्रां दा न्याय करगे |MAT	19	29	कन्ने जिन्हीं कुणी घरां, या आं या बैहणा, या बुड़े, या माऊ, या बाल बच्चेयां या खेतां जो मेरे नांये तांई छड्डी दित्या ऐ तिसियो सौ गुणा मिलगा, कन्ने सैह सदा दी जिन्दगिया दा हक्कदार होंगा | MAT	19	30	अपर मत्ते जेह्ड़े पैहलें हन्न, पचां होंगे; कन्ने जेह्ड़े पचां हन्न, सैह पैहले होंगे |MAT	20	1	सुअर्ग दा राज्ज कुसी घरे दे मालके साइयां ऐ, जेह्ड़ा भ्यागा निकळेया कि अपणी अंगूरा  दे बागे च मजदूरां जो लगाये MAT	20	2	तिन्हीं मजदूरां ते इक्क दीनार रोजे दी दिहाड़ी कित्ती कन्ने तिन्हां जो अपणे अंगूरा दे बागे च घल्लया |MAT	20	3	भिरी दिनें दे पैहले पैहरें तिन्हीं निकळी नैं होरनी लोकां जो बाजारे च बेले खड़ूतेयो दिख्या,MAT	20	4	कन्ने तिन्हां नैं ग्लाया, ‘तुहां बी अंगूरा दे बागे च जा, कन्ने जेह्ड़ा कुच्छ ठीक ऐ, तुहां जो दिंगा, सैह बी गै |MAT	20	5	भिरी तिन्हीं दूये कन्ने त्रीयें पैहरें निकळी नैं तिआं ई कित्ता |MAT	20	6	इक्की घंटे दा दिन रैह्या तिन्हीं भिरी निकळी नैं दूयेयां जो खड़ूतेया दिख्या, कन्ने तिन्हां नैं ग्लाया, ‘तुहां क्जो ऐत्थू दिन भर बेले खड़ूतेयो रैह्य?’ तिन्हां तिस नैं ग्लाया, इसतांई कि कुणी बी अहां जो दिहाड़िया पर नी लगाया |MAT	20	7	तिन्हीं तिन्हां नैं ग्लाया, तुहां बी अंगूरा दे बागे च जा |”MAT	20	8	संजा जो अंगूरा दे बागे दे मालकें अपणे भंडारिये नैं ग्लाया, “मजदूरां जो सददी नैं पचां आळेयां ते लैई नैं पैहले आळेयां तिकर तिन्हां जो दिहाड़ी दैई दै |’MAT	20	9	जाह्लू सैह आये जिन्हां पूरे दिने च इक्क घंटा लगाया था, तां तिन्हां जो इक्क इक्क दीनार मिलेया |MAT	20	10	जेह्ड़ा पैहले आयेयो तिन्हां एह समझेया कि अहां जो जादा मिलगा, अपर तिन्हां जो बी इक्क दीनार ई मिलेया |MAT	20	11	जाह्लू मिलेया तां घरे दे मालके पर कुड़कुड़ाकाई नैं ग्लाणा लग्गे,MAT	20	12	इन्हां पचां आळेयां इक्क ई घंटा कम्म कित्ता, कन्ने तैं तिन्हां जो म्हारे बराबर दिहाड़ी दित्ती, जिन्हां दिन भर दा बोझ चुकेया कन्ने धूप झली?’MAT	20	13	तिन्हीं तिन्हां च इक्की जो जबाब दित्ता, ‘हे साथी मैं तिज्जो नैं कुच्छ अन्याय नी करदा | क्या तैं ई मिन्जो नैं इक्क दीनार नी कित्या था?MAT	20	14	जेह्ड़ा तेरा ऐ, चुकी लै कन्ने चली जा; मेरी इच्छा एह ऐ कि जितणा तिज्जो दैं उतणा ई इस पचां आळे जो बी दैं |MAT	20	15	क्या एह ठीक नी कि मैं अपणे माले ते जेह्ड़ा चाहंदा सैह करां? क्या मेरे खरे होणे दिया बजाह ते तू बुरिया नजरा नैं दिखा दा ऐ?’MAT	20	16	इसा तरीके नैं जेह्ड़े पचां हन्न, सैह गां होंगे; कन्ने जेह्ड़े गां हन्न, सैह पचां होंगे |”MAT	20	17	यीशु यरूशलेमे जो जांदे जांदे बारां चेलयां जो सुणसाण च लैई गैया, कन्ने रस्ते च तिन्हां नैं ग्लाणा लग्गा,MAT	20	18	दिखा, अहां यरूशलेमे जो चलेयो हन्न; कन्ने माणु दा पुत्तर प्रधान याजकां कन्ने शास्त्रियां दे हत्थें पकड़ुआया जांगा, कन्ने तिसियो मारणे जोग्गे ठैहरांगे |MAT	20	19	कन्ने तिस जो होरनी जातियां दे हुआले करगे कि सैह तिसियो मजाके च डुआन, कन्ने कोड़े मारन, कन्ने सूलिया पर टूंगन, कन्ने सैह त्रीये दिन जिंदा होई जांगा |MAT	20	20	ताह्लू जबदिये दे जागतां दी माऊ अपणे पुतरां सौगी यीशु अल्ल आई नैं प्रणाम कित्ता,MAT	20	21	तिन्हीं तिसा नैं ग्लाया, “तू क्या चांहदी ऐ?’ सैह तिस नैं ग्लाई, “एह वचन दे कि मेरे एह दो जागत तेरे राज्जे च इक्क तेरे सज्जे कन्ने इक्क तेरे खब्बे बैठन |”MAT	20	22	यीशुयें जबाब दित्ता, “तुहां नी जाणदे कि क्या मंगा दे हन्न | जेह्ड़ा कटोरा मैं पीणे लगया, क्या तुहां पी सकदे हन्न?” तिन्हां तिस नैं ग्लाया पी सकदे हन्न |MAT	20	23	तिन्हीं तिन्हां नैं ग्लाया, “तुहां मेरा कटोरा तां पींगे, अपर अपणे सज्जे कन्ने खब्बे कुसी जो बैठाणा मेरा कम्म नी, अपर जिन्हां तांई मेरा पिता दे पास्से ते त्यार कित्या, तिन्हां ई तांई ऐ   |”MAT	20	24	एह सुणी नैं दसों चेले तिन्हां दूनी आं पर गुस्सा होये |MAT	20	25	यीशुयें तिन्हां जो अप्पु अल्ल सद्दी नैं ग्लाया, “तुहां जाणदे हन्न  कि होरनी जातिआं दे हाकम तिन्हां पर हक्क जता दे हन्न; कन्ने जेह्ड़े बडे हन्न, सैह तिन्हां  पर हक्क जतांदे हन्न   |MAT	20	26	अपर तुहां च ऐदेया नी होंगा, अपर जेह्ड़ा कोई तुहां च बडा होणां चाये, सैह तुहां दा नौकर बणैं,MAT	20	27	कन्ने जेह्ड़ा तुहां च प्रधान होणां चाये, सैह तुहां दा नौकर बणैं;MAT	20	28	जिआं कि माणु दा पुतर; सैह इसतांई नी आया कि तिसदी सेवा टेहल कित्ती जाये, अपर इसतांई आया कि सैह अप्पु सेवा टेहल करें, कन्ने मत्तेयां जो छड़ाणे तांई अपणी जान्न दैं |”MAT	20	29	जाह्लू सैह यरीहो ते निकळा दे थे, तां इक्क बडी भीड़ तिस दे पचां चली पैई |MAT	20	30	कन्ने दो अन्ने जेह्ड़े सड़का कंडे बैठेयो थे, एह सुणी नैं कि यीशु जा दा ऐ, हक्कां पाई नैं ग्लाणा लग्गे, “हे प्रभु, दाऊदे दी औलाद, अहां पर दया कर |”MAT	20	31	लोकां तिन्हां जो झिड़केया कि चुप रैह्या; अपर सैह होर बी डडी नैं ग्लाणा लग्गे, “हे प्रभु, दाऊदे दी औलाद, अहां पर दया कर |”MAT	20	32	ताह्लू यीशुयें खड़ौई नैं तिन्हां जो सद्देया कन्ने ग्लाया, “तुहां क्या चाहंदे हन्न कि मैं तुहां तांई करां?”MAT	20	33	तिन्हां तिस नैं ग्लाया, “हे प्रभु, एह कि म्हारियां अखी खुली जां |” MAT	20	34	यीशुयें तरस खाई नैं तिन्हां दियां अखी छूईयां, कन्ने सैह ताह्लू ई दिखणा लग्गे, कन्ने तिसदे पचां चली पै |MAT	21	1	जाह्लू सैह यरूशलेम दे नैड़ें पुज्जे कन्ने जेतून प्हाड़े पर बैतफगे अल्ल आये, तां यीशुयें दूँ चेलयां जो एह ग्लाई नैं घल्लया;MAT	21	2	सामने आल्ले ग्रां च जा! तित्थू पुज्जदे ई इक्क गद्दही बन्नियो होई, कन्ने तिसा सौगी बच्चा तुहां जो मिलगा | तिन्हां जो खोली नैं मिन्जो अल्ल लैई ओआ |MAT	21	3	जे तुहां नैं कोई कुच्छ ग्लां, तां ग्लानेयों कि प्रभु जो इन्हां दी जरूरत ऐ, सैह ताह्लू ई तिन्हां जो घल्ली दिंगा |”MAT	21	4	एह इसतांई होया कि जेह्ड़ा वचन भविष्यवक्ता दे दुआरा ग्लाया गैया था, सैह पूरा होयेंMAT	21	5	सिय्योने दी कुड़िया नैं ग्लानेयों, दिख तेरा राजा तिज्जो अल्ल ओआ दा ऐ, सैह नम्र ऐ, कन्ने गद्देह पर बैठेया ऐ; अपर गद्दिया दे बच्चे पर |”MAT	21	6	चेलयां जाई नैं, जिआं यीशुयें तिन्हां नैं ग्लाया था, तिआं ई कित्ता |MAT	21	7	कन्ने गद्दही कन्ने बच्चे जो लै आई नैं, तिन्हां पर अपणे कपड़े पाये, कन्ने सैह तिन्हां पर बैई गैया |MAT	21	8	ताह्लू मत्तेयां लोकां अपणे कपड़े रस्ते च बछाये, कन्ने होरनी लोकां रुखां ते डालियां बड्डी नैं रस्ते च बछाइयां |MAT	21	9	जेह्ड़ी भीड़ गां गां चलियो कन्ने पचां पचां चली ओआ दी थी, डडी डडी ग्लांदी थी, “दाऊदे दी औलादा जो होशाना, धन ऐ सैह जेह्ड़ा प्रभु दे नांये ते ओंदा ऐ, अम्बरे च होशाना |”MAT	21	10	जाह्लू तिन्हीं यरूशलेमे च प्रवेश कित्ता, तां सारे शैहरे च हलचल मची गैयी, कन्ने लोक ग्लाणा लग्गे, “एह कुण ऐ?”MAT	21	11	लोकां ग्लाया, एह गलीले दे नासरते दा भविष्यवक्ता यीशु ऐ |MAT	21	12	यीशुयें परमात्में दे मंदर च जाई नैं तिन्हां सारेयां जो, जेह्ड़े मंदरे च लैण दैण करा दे थे कड्डी दित्ता, अड़तिआं दे तख्ते कन्ने कबूतर बेचणे आळेयां दियां चौकिआं पलटी दित्तियां | MAT	21	13	कन्ने तिन्हां नैं ग्लाया, “लिख्या ऐ, ‘मेरा घर प्रार्थना दा घरे दे नांये जाणेयां जांगा; अपर तुहां तां इसियो डाकुआं दा अड्डा बणा दे हन्न  |MAT	21	14	ताह्लू अन्ने कन्ने लंगड़े, मंदरे च तिस अल्ल आये, कन्ने तिन्हीं तिन्हां जो ठीक कित्ता |MAT	21	15	अपर जाह्लू प्रधान याजकां कन्ने शस्त्रियां इन्हां अदभुत कम्मां जो, जेह्ड़े तिन्हीं कित्तेयो, कन्ने जागतां जो मंदरे च ‘दाऊद दी औलादा जो होशाना ग्लांदे होये दिख्या, तां सैह गुस्सा होये,MAT	21	16	कन्ने तिस नैं ग्लाणा लग्गे, क्या तू सुणा दा ऐ कि एह क्या ग्लादे हन्न?” यीशुयें तिन्हां नैं ग्लाया, “हां क्या तुहां एह कदी नी पढ़या; जागतां कन्ने दूद पींदे बच्चेयां दे मुँमें ते तैं अपार स्तुति कराई?MAT	21	17	ताह्लू सैह तिन्हां जो छड्डी नैं शैहर दे बाहर बैतनिय्याह जो गैया कन्ने तित्थू रात कट्टी |MAT	21	18	भ्यागा जाह्लू सैह शैहरे जो वापस ओआ दा था तां तिसियो भूख लग्गी |MAT	21	19	सड़का कंडे धूड़े दे इक्की रुखे दिखी नैं सैह तिस बक्खें गैया, कन्ने पतरां जो छड्डी तिस च होर कुच्छ नी मिलेया कन्ने तिस नैं ग्लाया, “अज्जे ते तिज्जो च भिरी कदी फळ नी लग्गन |” कन्ने धूड़े दा रुख ताह्लू ई सूकी गैया |MAT	21	20	एह दिखी नैं चेलयां जो हैरानी होई कन्ने तिन्हां ग्लाया, “एह धूड़े दा रुख ताह्लू ई किआं सूकी गैया?”MAT	21	21	यीशुयें तिन्हां जो जबाब दित्ता, “मैं तुहां नैं सच ग्लांदा जे तुहां वसुआस रखन कन्ने शक नी करन, तां ना सिर्फ एह करगे जेह्ड़ा इस धूड़े दे रूखे नैं कित्ता ऐ, अपर जे इस प्हाड़े नैं बी ग्लांगे, पटौई जा, कन्ने संमदरे च जाई पौ, तां एह होई जांगा |MAT	21	22	कन्ने जेह्ड़ा कुच्छ तुहां प्रार्थना च वसुआसे नैं मंगगे सैह सब तुहां जो मिलगा |”MAT	21	23	सैह मंदरे च जाई नैं शिक्षा दै दा था, तां प्रधान याजकां कन्ने लोकां दे बजुर्गां तिस अल्ल आई नैं पूछ्या, “तू एह कम्म कुस हक्क नैं करदा ऐ? कन्ने तिज्जो एह हक्क कुणी दित्या ऐ?MAT	21	24	यीशुयें तिन्हां जो जबाब दित्ता, “मैं बी तुहां ते इक्क गल्ल पूछ्दा; जे सैह मिन्जो दस्सगे, तां मैं बी तुहां जो दस्सगा कि एह कम्म कुस हक्क नैं करदा |MAT	21	25	यूहन्ने दा बपतिस्मा कुत्थू ते था? सुअर्ग दे पास्से ते या माणुआं दे पास्से ते? ताह्लू सैह अप्पु च बैह्सणा लगे, जे अहां ग्लांन ‘सुअर्गे दे पास्से ते तां अहां जो ग्लांगा, “भिरी तुहां तिसदा वसुआस क्जो नी कित्ता?MAT	21	26	कन्ने जे ग्लान ‘माणुआं दे पास्से ते तां अहां जो भीड़ा दा डर ऐ, क्जोकि सैह सारे यूहन्ने जो भविष्यवक्ता मनदे हन्न  |”MAT	21	27	तिन्हां यीशु जो जबाब दित्ता, “अहां नी जाणदे |” तिन्हीं बी तिन्हां नैं ग्लाया, “तां मैं बी तुहां जो नी दस्सदा कि एह कम्म कुस हक्के नैं करदा ऐ |MAT	21	28	“तुहां क्या सोचा दे हन्न? कुसकी माणुये दे दो जागत थे; तिन्हीं पैहले आळे अल्ल जाई नैं ग्लाया, “हे जागत, अज्ज अंगूरा दे बागे च कम्म कर |”MAT	21	29	तिन्हीं जबाब दित्ता, मैं नी जां दा, अपर बादे च पछताई नैं गैया |MAT	21	30	भिरी बुड़े दूये अल्ल जाई नैं इआं ई ग्लाया, तिन्हीं जबाब दित्ता, जी हां जां दा, अपर नी गैया |MAT	21	31	इन्हां दूनी च कुणी बुड़े दी इच्छा पूरी कित्ती?” तिन्हां ग्लाया, “पैहले आळें |” यीशुयें तिन्हां नैं ग्लाया, “मैं तुहां नैं सच ग्लांदा कि चुंगी लैणे आळे कन्ने वेश्याऐं तुहां ते पैहलें परमात्में दे राज्जे च प्रवेश करदे हन्न |MAT	21	32	क्जोकि यूहन्ना धार्मिकता दे रस्ते च होई नैं तुहां अल्ल आया, कन्ने तुहां तिसदा वसुआस नी कित्ता, अपर चुंगी लैणे आळेयां कन्ने वेश्यां तिसदा वसुआस कित्ता; कन्ने तुहां एह दिखी नैं बादे च बी नी पछताये कि तिसदा वसुआस करी लैंदे |MAT	21	33	इक्क होर उदारण सुणा; इक्क घरे दा मालक था, जिन्हीं अंगूरा दा बाग लगाया, तिस दे चौनी पास्सेयां बाड़ बन्नेया तिस च रसे दे कोह्लूये तांई जमीन खुणी कन्ने गुम्मट बणाया, कन्ने जमीदारां जो तिस दा ठेका दैई नैं परदेश चली गैया |MAT	21	34	जाह्लू फळे दा सीजन नैड़ें आया, तां तिन्हीं अपणे नौकरां जो तिसदा फळ लैणे तांई जमीदारां अल्ल घल्लया |MAT	21	35	अपर जमीदारां तिसदे नौकरां जो पकड़ी नैं कुच्छना जो कुटेया, कन्ने कुच्छना जो मारी दित्ता, कन्ने कुच्छना पर पत्थर मारे |MAT	21	36	भिरी तिन्हीं पैहले ते जादा होर नौकरां जो घल्लया, कन्ने तिन्हां तिन्हां नैं बी तिआं ई कित्ता |MAT	21	37	आखरी च तिन्हीं अपणे जागते जो तिन्हां अल्ल एह सोची नैं घल्लया कि सैह मेरे पुत्तरे दा आदर करगे |MAT	21	38	अपर जमीदारां जागते जो दिखी नैं अप्पु च ग्लाया, एह तां वारस ऐ, ओआ, इसियो मारी दिंदे कन्ने इसदिया मलकीता लैई लैंदे |MAT	21	39	तिन्हां तिसियो पकड़ेया कन्ने अंगूरा दे बागे ते बाहर कड्डी नैं मारी दित्ता |MAT	21	40	इसतांई जाह्लू अंगूरा दे बागे दा मालक ओंगा तां तिन्हां जमीदारां सौगी क्या करगा |MAT	21	41	तिन्हां तिस नैं ग्लाया, “सैह तिन्हां बुरे लोकां जो बुरी तरांह ते खत्म करगा; कन्ने अंगूरा दे बागे दा ठेका दूये जमीदारां जो दिंगा, जेह्ड़े बग्ते पर तिसियो फळ दैया करगे |”MAT	21	42	यीशुयें तिन्हां नैं ग्लाया, “क्या तुहां कदी पवित्रशास्त्रे च एह नी पढ़ेया; जिस पत्थरे जो राजमिस्त्रियां निक्कमा समझी लैया था, सैई कुणे दे सिरे दा पत्थर होई गैया? एह प्रभु दे पास्से ते होया, कन्ने म्हारी नजरा च अद्भुत ऐ |MAT	21	43	इसतांई मैं तुहां नैं ग्लांदा कि परमात्में दा राज्ज तुहां ते लैई लैया जांगा कन्ने ऐसी जातिया जो जेह्ड़ा फळ लैयोयें, दित्ता जांगा |MAT	21	44	जेह्ड़ा इस पत्थरे पर पौँगा, सैह चकना चूर होई जांगा; कन्ने जिस पर सैह पौँगा, तिस जो पित्थी दिंगा |”MAT	21	45	प्रधान याजक कन्ने फरीसी तिसदे उदारणा जो समझी गै कि सैह तिन्हां दे बारे च ग्ला दा ऐ | MAT	21	46	कन्ने तिन्हां तिसियो पकड़णा चाया, अपर लोकां ते डरी गै क्जोकि सैह तिसियो भविष्यवक्ता मनदे थे |MAT	22	1	यीशु भिरी तिन्हां नैं उदारणा च ग्लाणा लग्गा,MAT	22	2	सुअर्ग दा राज्ज तिस राजे साइयां ऐ, जिन्हीं अपणे जागते दा व्याह कित्ता,MAT	22	3	कन्ने तिन्हीं अपणे नौकरां जो घल्लया कि सदेयो लोकां जो व्याह दी धामा च सद्न; अपर तिन्हां ओणा नी चाया |MAT	22	4	भिरी तिन्हीं होर नौकरां जो एह ग्लाई नैं घल्लया, सदेयो लोकां नैं ग्ला: दिखा मैं धाम त्यार करी दित्तियो, मेरे दांद कन्ने पाळेयो डंगर मारे गै हन्न, कन्ने सब कुच्छ त्यार ऐ; व्याह दी धामा च ओआ |’MAT	22	5	अपर सैह महिमा करी नैं चली पै: कोई अपणे खेतां जो, कोई अपणे वपारे जो |MAT	22	6	होरनी लोकां जेह्ड़े बचा दे थे तिसदे नौकरां जो पकड़ी नैं तिन्हां दा अपमान कित्ता कन्ने मारी दित्ते |MAT	22	7	ताह्लू राजे जो गुस्सा आया, कन्ने तिन्हीं अपणी सेणां घल्ली नैं तिन्हां हत्यारेयां दा नाश कित्ता, कन्ने तिन्हां दे सैहरे जो फूकी दित्ता |MAT	22	8	ताह्लू तिन्हीं अपणे नौकरां नैं ग्लाया, ‘व्याह दी धाम तां त्यार ऐ अपर सदेयो लोक इस लायक नी ठेहरे |MAT	22	9	इसतांई चौराहेयां पर जा कन्ने जितणे लोक तुहां जो मिलगे, सबना जो व्याह दी धामा च सद्दी लैयोआ |’MAT	22	10	तिन्हां नौकरां सड़कां पर जाई नैं क्या बुरे क्या खरे, जितणे मिले, सारेयां जो किट्ठा कित्ता; कन्ने व्याह दा घर परोणेयां नैं भरौईया  |MAT	22	11	“जाह्लू राजा परोणेयां जो दिखणा अंदर आया, तां तिन्हीं तित्थू इक्की माणुये जो दिख्या, जेह्ड़ा व्याह दे कपड़े नी पैहनेयो थे |MAT	22	12	तिन्हीं तिसते पूछ्या, हे दोस्त; तू व्याह दा कपड़ा पैहने बगैर ऐत्थू क्जो आई गैया?’ तिसदा मुँ बंद होईया |MAT	22	13	ताह्लू राजें नौकरां नैं ग्लाया, ‘इसदे हत्था पैरां बन्नी नैं तिसियो बाहर नैहरे च पाई दैया, तित्थू रोणा कन्ने दंद पिणा होंगा |MAT	22	14	क्जोकि सदेयो तां मत्ते हन्न अपर चुणेयो थोड़े हन्न |”MAT	22	15	तिन्हां अपणे चेलयां जो हेरोदियां सौगी तिस अल्ल एह ग्लाणे जो घल्लया, “हे गुरु अहां जाणदे हन्न कि तू सच्चा ऐ, कन्ने परमात्में दा रस्ता सचाईयां नैं सखांदा ऐ, कन्ने कुसी दी परवाह नी करदा, क्जोकि तू माणुआं दा मुँ दिखी नैं गल्लां नी करदा |MAT	22	16	इसतांई अहां जो दस्स तू क्या सोच दा ऐ? कैसर जो कर दैणा ठीक ऐ कि नी |”MAT	22	17	यीशुयें तिन्हां दी दुष्टता जाणी नैं ग्लाया, “हे बेईमानो, मिन्जो क्जो परखा दे हन्न?MAT	22	18	टैक्से दे सिक्के मिन्जो दस्सा |” ताह्लू सैह तिस अल्ल इक्क सिक्का लैई आये |MAT	22	19	तिन्हीं तिन्हां ते पूछ्या, “एह छाप कन्ने नां कुस दा ऐ?”MAT	22	20	तिन्हां तिस नैं ग्लाया, कैसरे दा |” ताह्लू तिन्हीं तिन्हां नैं ग्लाया, जेह्ड़ा कैसर दा ऐ, सैह कैसर जो; कन्ने जेह्ड़ा परमात्में दा ऐ, सैह परमात्में जो दैया |”MAT	22	21	एह सुणी नैं तिन्हां जो हैरानी होई, कन्ने तिसियो छड्डी नैं चली गै |MAT	22	22	तिसी दिन सदूकी जेह्ड़ा ग्लादे हन्न कि मरेयां दिया बजाह ते जिंदा होणा ऐ ई नी, तिस अल्ल आये कन्ने तिसते पूछया,MAT	22	23	हे गुरु, मूसें ग्लाया था कि जे कोई मरद बगैर औलादा मरी जाये, तां तिसदा तिसदिया लाड़िया नैं व्याह करी नैं अपणे ये तांई वंश पैदा करे |MAT	22	24	हुण म्हारे ऐत्थू सत थे; पैहला व्याह करी नैं मरी गैया, कन्ने औलाद नी होणे दिया बजाह ते अपणियां लाड़िया जो अपणे ये तांई छड्डी गैया |MAT	22	25	इआं ई दूयें कन्ने त्रीयें बी कित्ता, कन्ने सतां तिकर ऐही होया |MAT	22	26	सबना दे बाद सैह जणास बी मरी गैई |MAT	22	27	जे जिंदे होणे पर सैह तिन्हां सतां च कुस दी लाड़ी होंगी? क्जोकि सैह सारेयां दी लाड़ी बणी चुकियो थी |”MAT	22	28	यीशुयें तिन्हां जो जबाब दित्ता, तुहां पवित्रशास्त्रे कन्ने परमात्में दी सामर्थी जो नी जाणदे; इसा बजाह ते भूला च पैयो हन्न |MAT	22	29	क्जोकि जिंदे होणे पर सैह ना व्याह करगे कन्ने ना व्याह च दित्ते जांगे अपर सुअर्गे च परमात्में दे दूतां साइयां होंगे |MAT	22	30	अपर मरेयां दे जिंदे होणे दे बारे च क्या तुहां एह वचन नी पढ़ेया जेह्ड़ा परमात्में तुहां नैं ग्लाया :MAT	22	31	मैं अब्राहमे दा परमात्मां, कन्ने इसहाके दा परमात्मां कन्ने याकूबे दा परमात्मां ऐ? सैह मरेयां दा नी, अपर जिंदेयां दा परमात्मां ऐ |”MAT	22	32	एह सुणी नैं लोक तिसदिया शिक्षा ते हैराण होये |MAT	22	33	जाह्लू फरीसियां सुणेया कि यीशुयें सदूकिआं दा मुँ बंद करी दित्ता, तां सैह कठरोये |MAT	22	34	जाह्लू फरीसियां सुणेया कि यीशुयें सदूकिआं दा मुँ बंद करी दित्ता, तां सैह कठरोये |MAT	22	35	कन्ने तिन्हां च इक्क कानून बनाणे आळें तिसियो परखणे तांई तिसते पूछया,MAT	22	36	“हे गुरु, व्यवस्था च कुण दैया हुक्म बडा ऐ?MAT	22	37	तिन्हीं तिस नैं ग्लाया, “तू परमात्मां अपणे प्रभु नैं अपणे सारे मने कन्ने अपणियां सारिया जान्नी कन्ने अपणियां सरिया अक्ला सौगी प्यार रख |MAT	22	38	बडा कन्ने मुख्य हुक्म तां ऐही ऐ |MAT	22	39	कन्ने तिस साइयां एह दूया हुक्म बी ऐ कि तू अपणे प्ड़ेसिये नैं अप्पु साइयां प्यार रख |MAT	22	40	एह ई दो हुक्म सारी व्यवस्था कन्ने भविष्यवक्तां दा आधार हन्न |”MAT	22	41	जाह्लू फरीसी कट्ठे थे, तां यीशुयें तिन्हां ते पूछ्या,MAT	22	42	मसीह दे बारे च तुहां क्या सोचदे हन्न? सैह कुस दा जागत ऐ?” तिन्हां तिस नैं ग्लाया, “दाऊदे दा |”MAT	22	43	तिन्हीं तिन्हां ते पूछ्या, “तां दाऊद आत्मां  च होई नैं तिसियो प्रभु क्जो ग्लादा ऐ?MAT	22	44	“प्रभुयें, मेरे प्रभुये नैं ग्लाया, मेरे सज्जे बैठ जाह्लू तिकर कि मैं तेरे बैरियां जो तेरे पैरां थलै नी करी दैं |’MAT	22	45	खरा, जाह्लू दाऊद तिसियो प्रभु ग्लांदा ऐ, तां तिसदा जागत किआं होया?” MAT	22	46	इसदे जबाबे च कोई बी इक्क गल्ल नी ग्लाई सकेया | तिस दिन कुसी जो बी तिसते कुच्छ पूछणे दी हिम्मत नी होई |MAT	23	1	ताह्लू यीशुयें भीड़ा कन्ने अपणे चेलयां नैं ग्लाया,MAT	23	2	शास्त्री कन्ने फरीसी मूसा दी गद्दिया पर बैठेयो हन्न,MAT	23	3	इसतांई सैह तुहां नैं जेह्ड़ा कुच्छ ग्लांन सैह करणा बी कन्ने मनणा, अपर तिन्हां कम्मा मत करदे; क्जोकि सैह ग्लांदे तां हन्न अपर करदे नी |MAT	23	4	सैह इक्क ऐदेया भारी बोझे जो जिन्हां जो चुकणा ओखा ऐ, बन्नी नैं तिन्हां जो माणुआं दे मुडेयां पर रखदे हन्न; अपर अप्पु तिसियो अपणी उंगलिया नैं हिलाणा नी चाहंदे |MAT	23	5	सैह अपणे सारे कम्म लोकां जो दसणे तांई करदे हन्न, सैह अपणे ताबीजां जो चौड़ा करदे कन्ने अपणे कपड़ेयां दियां क्रीजां बढ़ांदे हन्न |MAT	23	6	भोजे च मुख्य मुख्य जगाह कन्ने सभा च मुख्य मुख्य आसण,MAT	23	7	बाजारां च नमस्ते, कन्ने माणु च रब्बी गुलबाणा तिन्हां जो भांदा ऐ |MAT	23	8	अपर तुहां रब्बी नी ग्लाणा, क्जोकि तुहां दा इक्को ई गुरु ऐ, कन्ने तुहां सारे हन्न |MAT	23	9	धरती पर कुसी जो अपणा पिता नी ग्लाणा क्जोकि तुहां दा इक्को ई पिता ऐ, जेह्ड़ा सुअर्गे च ऐ |MAT	23	10	कन्ने मालक बी नी ग्लाणा, क्जोकि तुहां दा इक्को ई मालक ऐ, मतलब मसीह |MAT	23	11	जेह्ड़ा तुहां च बडा हो, सैह तुहां दा नौकर बणैं |”MAT	23	12	जेह्ड़ा कोई अपणे आप्पे जो बडा बणागा, सैह लोक्का कित्ता जांगा, कन्ने जेह्ड़ा कोई अपणे आप्पे जो लोक्का बणागा, सैह बडा कित्ता जांगा |MAT	23	13	“हे बेईमान शास्त्रियो कन्ने फरीसियो, तुहां पर हाय! तुहां माणुआं तांई सुअर्गे दे राज्जे दा दुरआजा बंद करदे हन्न, नी तां अप्पु ई तिस च प्रवेश करदे हन्न  कन्ने ना तिस च अंदर जाणे आळेयां जो प्रवेश करणा दिंदे हन्न  |MAT	23	14	[ हे बेईमान शास्त्रियो कन्ने फरीसियो, तुहां पर हाय! तुहां विधवां दे घरां जो खाई जांदे हन्न, कन्ने दसणे तांई बड़ी देर तिकर प्रार्थना करदे रैंह्दे हन्न : इसतांई तुहां जो जादी सज्जा मिलगी |]MAT	23	15	हे बेईमान शास्त्रियो कन्ने फरीसियो, तुहां पर लानत ऐ! तुहां इक्की जणे जो अपणे पक्षे च लैयोणे तांई सारे पाणिये च कन्ने थल च घूमदे हन्न, कन्ने जाह्लू सैह पक्ष च आई जांदा ऐ   तां तिसियो अपणे ते दुगणा बणाई दिंदे हन्न |MAT	23	16	“हे अन्ने अगुवो, तुहां पर हाय! जेह्ड़ा ग्लांदे हन्न कि जे कोई मंदरे च कसम खाये तां कुच्छ नी, अपर जे कोई मंदरे दे सोने दी कसम खाये तां तिस नैं बन्नूई जांगा |MAT	23	17	हे मूर्खो कन्ने अन्नेयो, कुण बडा ऐ; सोना या सैह मंदर जिसते सोना पवित्र होंदा ऐ |”MAT	23	18	भिरी ग्लांदे हन्न कि जे कोई वेदी दी कसम खाये तां कुच्छ नी, अपर जेह्ड़ा चढ़ावा तिस पर ऐ, जे कोई तिसदी कसम खाये तां बन्नूई जांगा |MAT	23	19	हे अन्ने, कुण बडा ऐ, चढ़ावा या वेदी जिसते चढ़ावा पवित्र होंदा ऐ |”MAT	23	20	इसतांई जेह्ड़ा वेदी दी कसम खांदा ऐ, सैह तिसदी कन्ने जेह्ड़ा कुच्छ तिस पर ऐ, तिसदी बी कसम खांदा ऐ |MAT	23	21	जेह्ड़ा मंदरे दी कसम खांदा ऐ, सैह तिसदी कन्ने तिस च रैह्णे आळे दी बी कसम खांदा ऐ,MAT	23	22	जेह्ड़ा मंदरे दी कसम खांदा ऐ, सैह परमात्में दे सिहासणे दी कन्ने तिस पर बैणे आळे दी बी कसम खांदा ऐ |MAT	23	23	“हे बेईमान शास्त्रियो कन्ने फरीसियो, तुहां लानत ऐ, तुहां पुदीने, या सौंफ, कन्ने जीरे दा दसमा अंश दिंदे हन्न, अपर तुहां व्यवस्था दी गंभीर गल्लां जो मतलब न्याय, कन्ने दया, कन्ने वसुआसे जो छड्डी दित्ता ऐ; चाइदा था कि इन्हां जो बी करदे रैंह्दे कन्ने तिन्हां जो बी नी छडदे |MAT	23	24	हे अन्ने अगुवो, तुहां मच्छरे जो तां छाणी दिंदे हन्न, अपर ऊंटे जो निगळी जांदे हन्न |MAT	23	25	“हे बेईमान शास्त्रियो कन्ने फरीसियो, तुहां कटोरे कन्ने थालिया जो उपरे उपरे तां मांजदे हन्न अपर सैह अंदर नैहरे नैं कन्ने असंयम नैं भरेयो हन्न |MAT	23	26	हे अन्ने फरीसी पैहले कटोरे कन्ने थालिया जो अंदरे ते मांज कि सैह बाहरे ते बी साफ़ होयें |MAT	23	27	“हे बेईमान शास्त्रियो कन्ने फरीसियो, तुहां सफेदी फिरियो कब्रा साइयां हन्न जेह्ड़ी उपरे ते छैल दुस्सदी ऐ, अपर अंदर मुड़देयां दी हड्डियां कन्ने सब तरांह दी गन्दगियां नैं भरौइआं   हन्न |MAT	23	28	इसा तरीके नैं तुहां बी उपरे ते माणुआं जो धर्मी दुस्सदे हन्न, अपर अंदर बेईमानिया कन्ने अधर्मे नैं भरौयो हन्न |MAT	23	29	हे बेईमान शास्त्रियो कन्ने फरीसियो, तुहां पर हाय; तुहां भविष्यवक्तां दियां कब्रां सवारंदे कन्ने धर्मियां दियां कब्रां बणादे हन्न,MAT	23	30	कन्ने ग्लांदे हन्न, ‘जे अहां अपणे पितरां दे दिना च होंदे तां भविष्यवक्तां दी हत्या च तिन्हां दे गवाह नी होंदे |MAT	23	31	इसते तां तुहां अपणे पर अप्पु ई गवाही दिंदे हन्न कि तुहां भविष्यवक्तां दे हत्यारेयां दी औलाद हन्न |MAT	23	32	तुहां अपणे पितरां दे पापे दा घड़ा पूरी तरांह भरी दैया |MAT	23	33	हे सर्पो, हे करैतां दे बच्चेयो, तुहां नरके दी सज्जा ते किआं बचगे |”MAT	23	34	इसतांई दिखा, मैं तुहां अल्ल भविष्यवक्तां कन्ने अक्लमंदा कन्ने शास्त्रियां जो घल्लदा; कन्ने तुहां तिन्हां च कुच्छना जो मारी दिंगे कन्ने सूलिया च टूंगगे कन्ने कुच्छना जो अपणे आराधनालयां च कोड़े मारगे कन्ने इक्की सैहरे दूये सैहरे च खदेड़दे फिरगे |MAT	23	35	जिसते धर्मी हाबीले ते लैई नैं बिरिक्याह दे पुत्तर जकरियाह तिकर, जिसियो तुहां मंदरे कन्ने वेदी दे बिच मारी दित्या था, जितणे धर्मियां दा खून धरतिया पर बहाया गैया ऐ सैह सब तुहां दे मुंडे पर पोंगा |MAT	23	36	मैं तुहां नैं सच ग्लांदा, एह सब गल्लां इस बग्त दे लोकां पर आई पोंगियां |MAT	23	37	हे यरूशलेम, हे यरूशलेम! तू भविष्यवक्तां जो मारी दिंदा ऐ, कन्ने जेह्ड़े तिज्जो अल्ल घल्लयो, तिन्हां पर पथराव करदा ऐ | कितणी ई बार मैं चाया कि जिआं कुक्ड़ी अपणे बच्चेयां जो अपणे पंखा थलै किट्ठा करदी ऐ, तिआं मैं तेरे जागतां जो किट्ठा करी लैं, अपर तुहां नी चाया |MAT	23	38	दिखा, तुहां दा घर तुहां तांई उजाड़ छड्डी जांदा ऐ | MAT	23	39	क्जोकि मैं तुहां नैं ग्लांदा कि हुण ते जाह्लू तिकर तुहां नी ग्लांगे, “धन ऐ सैह, जेह्ड़ा प्रभु दे नांये ते ओंदा ऐ ताह्लू तिकर तुहां मिन्जो भिरी कदी नी दिखगे | MAT	24	1	जाह्लू यीशु मंदरे ते निकळी नैं जा दा था, तां तिसदे चेले तिसियो मंदरे दी रचना दस्सणे तांई तिस अल्ल आये |MAT	24	2	तिन्हीं तिन्हां नैं ग्लाया, “तुहां एह सब दिखा दे हन्न  ना! मैं तुहां नैं सच ग्लांदा, ऐत्थू पत्थरे पर पत्थर बी नी रैंह्गा जेह्ड़ा टाया नी जांगा |MAT	24	3	जाह्लू सैह जेतून प्हाड़े पर बैठया था, तां चेलयां पड़दे च तिस अल्ल आई नैं ग्लाया, अहां जो  दस्सा कि एह गल्लां काह्लू होंगियां? तेरे ओणे दा कन्ने संसार दे अंत दा क्या नशाण होंगा?”MAT	24	4	यीशुयें तिन्हां जो जबाब दित्ता, “चुकन्ने रैह्या, कोई तुहां जो नी भकाई पां,MAT	24	5	क्जोकि मत्ते ते ऐदेय होंगे जेह्ड़े मेरे नांये से आई नैं ग्लांगे, मैं मसीह ऐ, कन्ने मत्तेयां जो भकांगे |MAT	24	6	तुहां लड़ाईयां कन्ने लड़ाईयां दी चर्चा सुणगे, तां घबराई मत जांदे क्जोकि इन्हांदा होणा जरूरी ऐ, अपर तिस बग्त अंत नी होंगा |MAT	24	7	क्जोकि जाति पर जाति राज्जे पर राज्जे चढ़ाई करगा, कन्ने जगाह जगाह अकाल पोंगे, कन्ने हिलण होंगे |MAT	24	8	एह सारियां गल्लां तकलीफां दी शुरूआत होंगिया |MAT	24	9	ताह्लू सैह सताव दैणे तांई तुहां जो पकड़ुआंगे, कन्ने तुहां जो मारी दिंगे, कन्ने मेरे नांये दिया बजाह ते सारियां जातिआं दे लोक तुहां नैं बैर रखगे |MAT	24	10	ताह्लू मत्ते ठोकर खांगे, इक्की दूये जो पकड़ुआंगे, इक्की दूये नैं बैर रखगे |MAT	24	11	मत्ते झूठे भविष्यवक्ता उठी खड़ौंगे, कन्ने मत्तेयां जो भकांगे |MAT	24	12	अपर जेह्ड़ा अंत काल तक सबर रखगा, तिस दा उद्धार होंगा |MAT	24	13	अपर जेह्ड़ा अंत काल तक सबर रखगा, तिस दा उद्धार होंगा |MAT	24	14	कन्ने राज्जे दा एह सुसमाचार सारे संसारे च प्रचार कित्ता जांगा, कि सारियां जातिआं पर गवाही होयें, ताह्लू अंत आई जांगा |MAT	24	15	इसतांई जाह्लू तुहां तिसा उजाड़णे आळी घृणित चीज्जा जो जिसदी चर्चा दानिय्येल भविष्यवक्ता दे दुआरा होईयो थी, पवित्र जगाह च खड़ौतियो दिखा (जेह्ड़ा पढ़े, सैह समझे ),MAT	24	16	ताह्लू जेह्ड़ा यहूदिया च होन सैह प्हाडां पर नठी जान |MAT	24	17	जेह्ड़ा छता पर होन, सैह अपणे घरें समान लैणे जो नी लौन;MAT	24	18	कन्ने जेह्ड़ा खेतां च होन, सैह अपणा कपड़ा लैणे जो पचां नी हटन  |MAT	24	19	तिन्हां दिनां च जेह्ड़ी गर्भवती कन्ने दूद पिलांदी होंगी, तिन्हां तांई हाय, हाय |MAT	24	20	प्रार्थना करा करा कि तुहां जो ठंडी च या सब्त दे दिन नठणा नी पौंये |MAT	24	21	  क्जोकि तिस बग्त ऐदया भारी सताव होंगा, जिआं संसार दे शुरू ते ना अल्ली तिकर होया कन्ने ना कदी होंगा |MAT	24	22	जे सैह दिन घटाये नी जांदे तां कोई माणु नी बचदा, अपर चुणेयां दिया बजाह ते सैह दिन घटाये जांगे |MAT	24	23	तिस बग्त जे कोई तुहां नैं ग्लां, ‘दिखा, मसीह ऐत्थू ऐ  !’ या औत्थू ऐ  ! तां वसुआस नी करणा |MAT	24	24	क्जोकि झूठे मसीह कन्ने झूठे भविष्यवक्ता उठी खड़ौंगे, कन्ने बडे चमत्कार, कन्ने अदभुत कम्म दस्सगे कि जे होई सकें तां चुणेयां जो बी भकाई दैन |MAT	24	25	दिखा, मैं पैहले ते तुहां नैं एह सारा कुच्छ ग्लाई दित्ता ऐ |MAT	24	26	इसतांई जे सैह तुहां नैं ग्लान, दिखा, सैह बणे च ऐ, तां बाहर मत निकळी जांदे; या ‘दिखा, सैह कोठियां च ऐ’, तां वसुआस नी करणा |MAT	24	27	क्जोकि जिआं बिजली पूरव ते निकळी नैं पशिचमे तिकर चमकदी ऐ, तिआं ई माणुये दे पुत्तरे  दा बी ओणां होंगा |MAT	24	28	जित्थू लाश हो, तित्थू इलणी कट्ठियां होंगियां |MAT	24	29	तिन्हां दिनां दे सताव दे ताह्लू ई बादे च सूरज नैहरा होई जांगा, कन्ने चन्द्रमे दी लौ चली जांगी, कन्ने तारे अम्बरे ते पैई जांगे कन्ने अम्बरे दियां शक्तियां हिलाईयां जागियां |MAT	24	30	ताह्लू माणु दे पुत्तरेदा नशाण अम्बरे च दुस्सगा, कन्ने ताह्लू धरती दे सारे कुळां दे लोक छाती पीटगे; कन्ने माणु दे पुत्तर जो बडी सामर्था कन्ने एश्वर्य दे सौगी अम्बरे दे बदळां पर ओंदे दिखगे |MAT	24	31	  सैह तुरही दी बडी उआजा सौगी अपणे दूतां जो घल्लगा, कन्ने सैह अम्बरे दे इस बन्ने ते उस बन्ने तिकर, चौंनी दिशाओं ते तिसदे चुणेयां जो कट्ठा करगे |MAT	24	32	धूड़े दे रूखे ते एह उदारण सीखा; जाह्लू तिसदियां डालियां कोमल होई जांदी कन्ने पतर निकळणा लगदे हन्न, तां तुहां जाणी लैंदे हन्न कि गर्मी नैड़े ऐ |MAT	24	33	इस तरीके नैं जाह्लू तुहां इन्हांसारियां गल्लां जो दिखा, तां जाणी लैया कि सैह नैड़े ऐ, जे दुरआजे ई पर ऐ |MAT	24	34	मैं तुहां नैं सच ग्लांदा कि जाह्लू तिकर एह सारियां गल्लां पूरियां ना होई लैं न, ताह्लू तिकर इसा पीढ़िया दा अंत नी होंगा |MAT	24	35	अम्बर कन्ने धरती टली जांगे, अपर मेरियां गल्लां कदी नी टलगी |MAT	24	36	तिस दिने कन्ने तिस बग्ते दे बारे च कोई नी जाणदा, ना सुअर्ग दे दूत कन्ने ना पुतर, अपर सिर्फ पिता |MAT	24	37	जिआं नूह दे दिन थे तिआं ई माणुये दे पुत्तरे  दा ओणा बी होंगा |MAT	24	38	क्जोकि जिआं जल प्रलय ते पैहले दे दिनां च, जिस दिन तिकर कि नूह जाह्जे पर नी चढ़या, तिस दिन तिकर खांदे पींदे थे, कन्ने तिन्हां च व्याह होंदे थे |MAT	24	39	कन्ने जाह्लू तिकर जल प्रलय आई करी तिन्हां सारेयां जो बहाई नी लैई गेया, ताह्लू तिकर तिन्हां जो कुच्छ बी पता नी लगेया; तिआं ई माणु दे पुत्तरे दा ओणा बी होंगा |MAT	24	40	तिस बग्त दो जण खेतां च होंगे, इक्क लैई लैया जांगा कन्ने दूया छड्डी दित्ता जांगा |MAT	24	41	दो जणासां चक्की पिआ दियां होंगिया, इक्क लैई ली जांगी कन्ने दूई छड्डी दित्ती जांगी |MAT	24	42	इसतांई जागदे रैह्या, क्जोकि तुहां नी जाणदे कि तुहां दा प्रभु कुस दिन ओंगा MAT	24	43	अपर एह जाणी लैया कि जे घरे दा मालक जाणदा होंदा कि चोर कुस बग्त ओंगा तां जागदा रैंह्दा, कन्ने अपणे घरे च सेंध लगणा नी दिंदा |MAT	24	44	इसतांई तुहां बी त्यार रैह्या, क्जोकि जिस बग्त दे बारे च तुहां सोचदे बी नी हन्न, तिस बग्त माणु दा पुत्तर आई जांगा |MAT	24	45	सैह वसुआसे जोग्गा कन्ने अक्लमंद दास कुण ऐ, जिसियो मालकें अपणे नौकर चाकरां पर अधिकारी ठेहराया कि बग्ते पर तिन्हां जो खाणा दैं?MAT	24	46	धन ऐ सैह नौकर, जिसियो तिसदा मालक आई नैं ऐदया ई करदे पान |MAT	24	47	मैं तुहां नैं सच ग्लांदा, सैह तिसियो अपणी सारिया जायदाता पर अधिकारी ठेहरांगा |MAT	24	48	अपर जे सैह दुष्ट नौकर सोचणा लग्गे कि मेरे मालके दे ओंणे च देर ऐ  |MAT	24	49	कन्ने अपणे साथी नौकरां जो मारणा लग्गें, कन्ने पियक्कड़ां सौगी खां पीयें |MAT	24	50	तां तिस नौकरे दा मालक ऐसे दिन ओंगा, जाह्लू सैह तिसदा इंतजार नी करदा होयें, MAT	24	51	कन्ने ऐसा बग्त जिसियो सैह नी जाणदा होयें, ताह्लू सैह तिसियो भारी ताड़णा दिंगा कन्ने तिसदा हेस्सा बेईमानां सौगी ठेहराया तित्थू रोणा कन्ने दंद पीणा होंगा |MAT	25	1	 “सुअर्गे दा राज्ज तिन्हां दस कुंआरियां साइयां होंगा जेह्ड़ियां अपणी मशालां लैई नैं लाड़े नैं मिलणे जो निकळियां |MAT	25	2	तिन्हां च पंज मूर्ख कन्ने पंज समझदार थियां |MAT	25	3	मूर्खां अपणियां मशालां तां लैइआं, अपर अपणे सौगी तेल नी लैया;MAT	25	4	अपर समझदारां अपणी मशालां दे सौगी अपणियां कुपियां च तेल बी भरी लैया |MAT	25	5	जाह्लू लाड़े दे ओणे च देर होई, तां सैह सारियां बोर होणा लगियां कन्ने सोई गैईयां,MAT	25	6	आधिया राती धूम मची दिखा, लाड़ा ओआ दा ऐ ! तिस नैं मिलणे तांई चला |”MAT	25	7	ताह्लू सैह सारियां कुआंरियां उठी नैं मशालां जो ठीक करणा लगियां |MAT	25	8	कन्ने मुर्खां समझादारां नैं ग्लाया, ‘अपणे तेले च थोड़ा अहां जो बी दैया, क्जोकि म्हारियां मशालां बुझणा लग्गी पियां |’MAT	25	9	अपर समझदारां जबाब दित्ता, मुशकल ऐ एह म्हारे कन्ने तुहां तांई पूरा नी होणा; खरा तां एह ऐ कि तुहां बेचणे आळेयां अल्ल जाई नैं अपणे तांई खरीदी लैई ओआ |MAT	25	10	जाह्लू सैह खरीदणा जा दियां थियां तां लाड़ा आई रैह्या, कन्ने जेह्ड़ियां त्यार थियां, सैह तिस सौगी व्याह दे घरे च चली गैईयां कन्ने दुरआजा बंद करी दित्ता |MAT	25	11	इसदे बाद सैह दूइआं कुआंरियां बी आई नैं ग्लाणा लगियां, ‘हे सुआमी, ‘हे सुआमी म्हारे तांई दुरआजे खोली दैया |MAT	25	12	तिन्हीं जबाब दित्ता, ‘मैं तुहां नैं सच ग्लांदा, मैं तुहां जो नी जाणदा |MAT	25	13	इसतांई जागदे रैह्या, क्जोकि तुहां ना तिस दिने जो जाणदे हन्न, ना तिस बग्ते जो |MAT	25	14	क्जोकि एह तिस माणुये दी हालत ऐ जिन्हीं प्रदेश जांदे बग्त अपणे नौकरां जो सद्दी नैं अपणी जायदात तिन्हां जो सौंपी दित्ती |MAT	25	15	तिन्हीं इक्की जो पंज तोड़े, दूये जो दो, कन्ने त्रीये जो इक्क, हर इक्क जो तिसदिया सामर्थी दे मताबक दित्ता, कन्ने ताह्लू प्रदेश चली गैया |MAT	25	16	ताह्लू जिसजो पंज तोड़े मिलेयो थे, तिन्हीं ताह्लू जाई नैं लैण दैण कित्ता, कन्ने पंज तोड़े होर कमाये |MAT	25	17	इस तरीके नैं जिसजो दो मिलेयो थे, तिन्हीं बी दो होर कमाये |MAT	25	18	अपर जिसजो इक्क मिलेया था, तिन्हीं जाई नैं चिक्क खुणी, कन्ने अपणे मालके दे रुपइये जो छुपाई दित्ता |MAT	25	19	मतेयां दिनां बाद तिन्हां नौकरां दा मालकें आई नैं तिन्हां ते हसाब लैणा लग्गा |MAT	25	20	जिसजो पंज मिलेयो थे, तिन्हीं पंज तोड़े होर लैयाई नैं ग्लाया, ‘हे मालक, तैं मिन्जो पंज तोड़े दित्तेयो थे, दिख, मैं पंज तोड़े होर कमाये हन्न  |MAT	25	21	तिसदे मालकें तिस नैं ग्लाया, ‘धन, हे अच्छे कन्ने वसुआसे जोग्गे नौकर, तू थोड़े च वसुआसे जोग्गा रैह्या; मैं तिज्जो मत्तियां चीज्जां दा अधिकारी बणागा | अपणे मालके दिया खुशीया च सेहभागी हो |MAT	25	22	“कन्ने जिसजो दो तोड़े मिलेयो थे, तिन्हीं बी आई नैं ग्लाया, ‘हे मालक, तैं मिन्जो दो तोड़े दित्तेयो थे, दिख, मैं दो तोड़े होर कमाये हन्न  |’MAT	25	23	तिसदे मालकें तिस नैं ग्लाया, ‘धन, हे अच्छे कन्ने वसुआसे जोग्गे नौकर, तू थोड़े च वसुआसे जोग्गा रैह्या; मैं तिजो मत्तियां चीज्जां दा अधिकारी बणागा | अपणे मालके दिया खुशीया च सेहभागी हो |’MAT	25	24	“ताह्लू जिसजो इक्क तोड़ा मिलेया था, तिन्हीं आई नैं ग्लाया, ‘हे मालक, मैं तिज्जो जाणदा था कि तू कठोर माणु ऐ, तू जित्थू कुत्थी नी बांदा औत्थू कट्दा ऐ, कन्ने जित्थू नी छींटदा औत्थू ते बी बटीणदा ऐ |MAT	25	25	इसतांई मैं डरी गैया कन्ने जाई नैं तेरा तोड़ा चिक्का च छुपाई दित्ता | दिख, जेह्ड़ा तेरा ऐ, सैह एह ऐ |’MAT	25	26	तिसदे मालकें तिसियो जबाब दित्ता, ‘हे दुष्ट कन्ने आलसी दास, जाह्लू तू एह जाणदा था कि जित्थू मैं नी बाया औत्थू ते कट्दा, कन्ने जित्थू मैं नी छींटा औत्थू ते बटीणदा ऐ;MAT	25	27	तां तिज्जो चाईदा था कि मेरा रुपिया अड़तिआं जो दैई दिंदा, ताह्लू मैं आई नैं अपणा पैसा ब्याजे समेत लैई लैंदा |MAT	25	28	इसतांई सैह तोड़ा तिस ते लैई लैया, कन्ने जिस अल्ल दस तोड़े हन्न, तिसियो दैई दैया |MAT	25	29	क्जोकि जिस कुसी अल्ल ऐ, तिसियो होर दित्ता जांगा; कन्ने तिस अल्ल मत्ता होई जांगा, अपर जिस अल्ल नी ऐ, तिसते सैह बी, जेह्ड़ा तिस अल्ल ऐ, लैई लैया जांगा |MAT	25	30	 कन्ने इस निकम्मे नौकरे जो बाहरे आळे नैहरे च पाई दैया, जित्थू रोणा कन्ने दंद पिणा होंगा |MAT	25	31	जाह्लू माणु दा पुत्तर  अपणी महिमा च ओंगा कन्ने सारे सुअर्गदूत तिस सौगी ओंगे, तां सैह अपणी महिमा दे सिंहासणे पर विराजमाण होंगा |MAT	25	32	कन्ने सारियां जातिआं तिस सामने कठियां कित्तियां जांगियां; कन्ने जिआं गुआला भेडां जो बकरियां ते लग्ग करी दिंदा ऐ, तिआं ई सैह तिन्हां जो इक्की दूये ते लग्ग करगा |MAT	25	33	सैह भेडां जो अपणे सज्जें पास्सें कन्ने बकरियां जो खब्बें पास्सें खड़ा करगा |MAT	25	34	ताह्लू राजा अपणे सज्जें पास्सें आळेयां नैं ग्लांगा, हे मेरे पिता दे धन लोको, ओआ, तिस राज्जे दे अधिकारी होई जा, जेह्ड़ा संसारे दे शुरू ते ई तुहां तांई त्यार कित्या गैया ऐ |MAT	25	35	क्जोकि मैं भूखा था, कन्ने तुहां मिन्जो खाणे जो दित्ता, मैं प्यासा था कन्ने तुहां मिन्जो पाणी पियाया; मैं परदेशी था, कन्ने तुहां ने मिन्जो अपणे घरें ठेहराया;MAT	25	36	मैं नंगा था, कन्ने तुहां मिन्जो कपड़े पैहणाये; मैं बमार था, कन्ने तुहां मेरा सकशांत लैया, मैं जेला च था कन्ने तुहां मिन्जो नैं मिलणा आये |MAT	25	37	ताह्लू धर्मी तिस जो जबाब दिंगे, ‘हे प्रभु अहां काह्लू तिज्जो भूखा दिख्या कन्ने खुआया? या प्यासा दिख्या कन्ने पाणी पियाया?MAT	25	38	अहां काह्लू तिज्जो परदेशी दिख्या कन्ने अपणे घरें ठेहराया? या नंगा दिख्या कन्ने कपड़े पैहणाये?MAT	25	39	अहां काह्लू तिज्जो बमार या जेला च दिख्या कन्ने तिज्जो नैं मिलणा आये?”MAT	25	40	ताह्लू राजा तिन्हां जो जबाब दिंगा, मैं तुहां नैं सच ग्लांदा कि तुहां जेह्ड़े मेरे इन्हां लोक्के ते लोक्के आं च कुसी इक्की सौगी कित्ता, सैह मिन्जो सौगी कित्ता |’MAT	25	41	ताह्लू सैह खब्बे पास्सें आळेयां नैं ग्लांगा, ‘हे शापित लोको, मेरे सामणे ते तिस सदा दी अग्गी च चली जा, जेह्ड़ा सैतान कन्ने तिसदे दूतां तांई त्यार कित्ती गैईयो ऐ |MAT	25	42	क्जोकि मैं भूखा था, कन्ने तुहां मिन्जो खाणे जो नी दित्ता; मैं प्यासा था, कन्ने तुहां पाणी नी पियाया;MAT	25	43	मैं परदेशी था, कन्ने तुहां ने मिन्जो अपणे घरें नी ठेहराया; मैं नंगा था, कन्ने तुहां कपड़े नी पैहणाये; मैं बमार कन्ने जेला च था, कन्ने तुहां मेरी सुधि नी लैई |MAT	25	44	ताह्लू सैह जबाब दिंगे, ‘हे प्रभु अहां तिज्जो काह्लू भूखा, या प्यासा, या परदेशी, या नंगा, या बमार, या जेला च दिख्या, कन्ने तेरी सेवा टहल नी कित्ती?”MAT	25	45	ताह्लू सैह तिन्हां जो जबाब दिंगा, ‘मैं तुहां नैं सच बोलदा कि तुहां जेह्ड़े इन्हां लोक्के ते लोक्केयां च कुसी इक्की सौगी नी कित्ता. सैह मिन्जो सौगी बी नी कित्ता |’ MAT	25	46	कन्ने एह सदा दी सज्जा भोगगे पर धर्मी सदा दी जिन्दगिया च प्रवेश करगे |MAT	26	1	जाह्लू यीशु एह सारियां गल्लां ग्लाई बैठा तां अपणे चेलयां नैं ग्लाणा लग्गा,MAT	26	2	तुहां जाणदे हन्न  कि दू दिना दे बाद फसह दा तौआर ऐ, कन्ने माणु दा पुत्तर  सूलिया पर टूंगणे तांई पकड़ुआया जांगा,MAT	26	3	ताह्लू प्रधान याजक कन्ने प्रजा दे पुरनिये काइफा नाये दा महायाजक दे अंगणे च कट्ठरोई गै |MAT	26	4	 कन्ने अप्पु च वचार करणा लग्गे कि यीशु जो धोखे नैं पकड़ी नैं मारी दैन  |MAT	26	5	अपर सैह ग्लांदे थे, “तौआरे दे बग्त नी, कुत्की इआं ना होयें कि लोकां च हंगामा नी मची जाये |”MAT	26	6	जाह्लू यीशु बैतनिय्याह च शमौन कोढ़िये दे घरें था,MAT	26	7	तां इक्क जणास संगमरमरे दे पांडे च कीमती इत्र लैई नैं तिस दे मुंडे पर डोली दित्ता |MAT	26	8	एह दिखी नैं तिसदे चेले नराज होये कन्ने ग्लाणा लग्गे, “इसदी क्जो बरबादी कित्ती गैई?MAT	26	9	इसियो तां खरे रेटे च बेची नैं कंगाला जो बंडया जाई सकदा था |”MAT	26	10	एह जाणी नैं यीशुयें तिन्हां नैं ग्लाया, इसा जणासा जो क्जो सता दे हन्न? तिन्नैं मिन्जो सौगी भलाई कित्ती ऐ |MAT	26	11	कंगाल तां तुहां सौगी सदा रैंह्दे हन्न, अपर मैं तुहां सौगी सदा नी रैंह्गा |MAT	26	12	तिन्नै मेरे शरीरे पर जेह्ड़ा एह इत्र डोलेया ऐ, सैह मेरे अंतिम संस्कार होणे तांई कित्ता ऐ |MAT	26	13	मैं तुहां नैं सच ग्लांदा कि सारे संसारे च जित्थू कुत्की एह सुसमाचार प्रचार कित्ता जांगा, तित्थू तिसदे इस कम्मे दी चर्चा बी तिसदिया यादा च कित्ती जांगी |”MAT	26	14	ताह्लू यहूदा इस्करियोतियें, जेह्ड़ा बाराह चेलयां च इक्क था, प्रधान याजकां अल्ल जाई नैं ग्लाया,MAT	26	15	जे मैं तिसियो तुहां दे हुआले करी दैं तां मिन्जो क्या दिंगे?’ तिन्हां तिसियो तीई चांदी दे सिक्के तौली नैं दैई दित्ते |MAT	26	16	कन्ने सैह तिस बग्त ते तिसियो पकड़ुआणे दा मौका तोपणा लग्गा |MAT	26	17	अखमीरी रोटी दे तौआरे दे पैहले दिन चेले यीशु अल्ल आई नैं पूछणा लग्गे, “तू कुत्थू चाहंदा ऐ   कि अहां तिज्जो तांई फसह खाणे दी त्यारी करन?MAT	26	18	तिन्हीं ग्लाया, “सैहरे च अमुक माणुये अल्ल जाई नैं तिस नैं ग्ला, ‘गुरु ग्ला दा ऐ कि मेरा बग्त नैड़े ऐ | मैं अपणे चेलयां सौगी तेरे ऐत्थू तौआर मणागा |”MAT	26	19	चेलयां यीशु दा हुक्म मनेया कन्ने फसह त्यार कित्ता |MAT	26	20	जाह्लू संज होई तां सैह बारां सौगी खाणा खाणे तांई बैठया |MAT	26	21	जाह्लू सैह खा दे थे तां तिन्हीं ग्लाया, “मैं तुहां नैं सच ग्लांदा कि तुहां च कोई इक्क मिन्जो पकड़ुआंगा |”MAT	26	22	इसा गल्ला पर सैह बड़े उदास होये, कन्ने हर इक्क चेला तिसते पूछणा लग्गा, “हे गुरु, क्या सैह मैं ऐ?”MAT	26	23	तिन्हीं जबाब दित्ता, “जिन्हीं मिन्जो सौगी इक्की थालिया च खा दा ऐ, सैई मिन्जो पकड़ुआंगा |MAT	26	24	माणु दा पुत्तर  तां जिआं तिसदे बारे च लिख्या ऐ, जांदा ई ऐ; अपर तिस माणु तांई शोक ऐ जिसदिया बजाह ते माणु दा पुत्तर  पकड़ुआया जांदा ऐ :जे तिस माणु दा जन्म ई नी होंदा, तां तिस तांई खरा होंदा |”MAT	26	25	ताह्लू तिस दे पकड़ुआणे आळे यहूदें ग्लाया, “हे रब्बी, क्या सैह मैं ऐ?” तिन्हीं तिस नैं ग्लाया, “तू ग्लाई बैठा |”MAT	26	26	जाह्लू सैह खा दे थे यीशुयें रोटी लैई कन्ने आशीर्वाद मंगी नैं तोड़ी, कन्ने चेलयां जो दैई नैं ग्लाया, “लैया, खा; एह मेरी देह ऐ |”MAT	26	27	भिरी तिन्हीं कटोरा लैई नैं धन्यावाद कित्ता, कन्ने तिन्हां जो दैई नैं ग्लाया, “तुहां सारे इसते पीआ,MAT	26	28	क्जोकि एह वायदे दा मेरा सैह खून ऐ, जेह्ड़ा मत्तेयां तांई पापां दी माफी दे निमित बहाया जांदा ऐ |MAT	26	29	मैं तुहां नैं ग्लांदा कि अंगूरा दा एह रस तिस दिन तिकर कदी नी पींगा, जाह्लू तिकर तुहां सौगी अपणे पिता दे राज्ज च नौआ नी पीयें |”MAT	26	30	भिरी सैह भजन गाई नैं जेतून प्हाड़े पर गै |MAT	26	31	ताह्लू यीशुयें तिन्हां नैं ग्लाया, “तुहां सारे अज्ज ई राती जो मेरे बारे च ठोकर खांगे, क्जोकि लिखेया ऐ, मैं गुआले जो मारगा, कन्ने झुंड दी भेडां रुआंह परांह खंडरोई जागियां |MAT	26	32	अपर मैं अपणे जिंदे होणे दे बाद तुहां ते पैहले गलीले जो जांगा |”MAT	26	33	इस पर पतरसें तिस नैं ग्लाया, “जे सारे तेरे बारे च ठोकर खान तां खान, अपर मैं कदी बी ठोकर नी खांगा |”MAT	26	34	यीशुयें तिस नैं ग्लाया, “मैं तिज्जो नैं सच ग्लांदा कि अज्ज राती जो कुक्ड़े दे बांग दैणे ते पैहले, तू तीन बरी मिन्जो ते मुकरी जांगा |”MAT	26	35	पतरसें तिस नैं ग्लाया, “जे मिन्जो तिज्जो सौगी मरणा बी पौयें तमी मैं तिज्जो ते कदी नी मुकरगा |” कन्ने इआं ई सारे चेलयां बी ग्लाया |MAT	26	36	ताह्लू यीशु अपणे चेलयां सौगी गतसमनी नाये दिया इक्की जगाह च आया कन्ने अपणे चेलयां नैं ग्लाणा लग्गा, ऐत्थू बैई रैहनेयों, जाह्लू तिकर मैं औत्थू जाई नैं प्रार्थना करें |”MAT	26	37	सैह पतरस कन्ने जबदिये दे दूनी जागतां जो सौगी लैई गैया, कन्ने दुखी कन्ने बैचेन होणा लग्गा |MAT	26	38	ताह्लू तिन्हीं  तिन्हां नैं ग्लाया, “मेरा जी बड़ा दुखी ऐ, ऐत्थू तिकर कि मेरी जान्न निकळी जा दी ऐ | तुहां ऐत्थू रुका कन्ने मिन्जो सौगी जागदे रैह्या |”MAT	26	39	भिरी सैह थोड़ा होर गां बधी नैं मुँमें दे भार पैईया, कन्ने एह प्रार्थना कित्ती, “हे मेरे पिता, जे होई सकें तां एह दुखे दी बग्त मिन्जो ते टली जाये, तमी मैं जिआं मैं चाहंदा था तिआं नी. पर जिआं तू चाहंदा ऐ तिआं ई होयें |MAT	26	40	भिरी तिन्हीं चेलयां अल्ल आई नैं तिन्हां जो सुतेया दिख्या  | कन्ने पतरसें ग्लाया, “क्या तुहां मिन्जो ऐ सौगी इस बग्त बी नी जागी सके |MAT	26	41	जागदे रैह्या, कन्ने प्रार्थना करदे रैह्या कि तुहां परीक्षा च ना पौआ आत्मां  तां त्यार ऐ  , अपर शरीर कमजोर ऐ   |”MAT	26	42	भिरी तिन्हीं दूयी बरी जाई नैं एह प्रार्थना कित्ती, “हे मेरे पिता, जे एह मेरे पीणे बगैर नी हटी सकदा तां तेरी इच्छा पूरी होयें |”MAT	26	43	ताह्लू तिन्हीं आई नैं तिन्हां जो भिरी सुतेया दिख्या, क्जोकि तिन्हां दियां अंखी निदरां नैं भरौइआं थियां |MAT	26	44	तिन्हां जो छड्डी नैं सैह भिरी चली गैया, कन्ने तिसा उआजा च भिरी त्री बरी प्रार्थना कित्ती |MAT	26	45	ताह्लू तिन्हीं चेलयां अल्ल आई नैं तिन्हां नैं ग्लाया, “हुण सोंदे रैह्या, कन्ने अराम करा; दिखा, बग्त आई पुज्जया ऐ, कन्ने माणु दा पुत्तर पापियां दे हत्थ पकड़ुआया जांदा ऐ |MAT	26	46	उठा, चलें; दिखा, मेरा पकड़ुआणे आळा नैड़ें आई रैह्या ऐ MAT	26	47	सैह एह ग्ला दा था कि यहूदा जेह्ड़ा बारां च इक्क था आया, कन्ने तिस सौगी प्रधान याजकां कन्ने लोकां दे बजुर्गां दे पास्से ते बडी भीड़, तलवारां कन्ने डांगा लैई नैं आये |MAT	26	48	तिसदे पकड़ुआणे आळें तिन्हां जो नशाणी दित्ती : “जिसदा मैं पुक्का लैं सैई ऐ : तिसियो पकड़ी लैनेयो |”MAT	26	49	कन्ने ताह्लू ई यीशु अल्ल आई नैं ग्लाया, “हे रब्बी नमस्कार!” कन्ने तिसदे मत्ते पुक्के लै |MAT	26	50	यीशुयें तिस नैं ग्लाया, “हे दोस्त, जिस कम्मे तांई तू आया ऐ, तिसियो करी लै |” ताह्लू तिन्हां बक्खे आई नैं यीशु पर हत्थ पाया कन्ने तिसियो पकड़ी लैया |MAT	26	51	यीशु दे साथियां च इक्की हत्थ बधाई नैं अपणी तलवार कड्डी लैई कन्ने महायाजके दे नौकरे पर चल्लाई नैं तिसदा कन्न बड्डी दित्ता |MAT	26	52	ताह्लू यीशुयें तिस नैं ग्लाया, “अपणियां तलवारा म्याना च रख क्जोकि जेह्ड़े तलवारा जो चलांदे हन्न सैह तलवारा नैं खत्म कित्ते जांगे |MAT	26	53	 क्या तू नी जाणदा कि मैं अपणे पिता नैं विणती करी सकदा, कन्ने सैह सुअर्गदूतां दी बारा पलटन ते जादा मेरे बक्खे हुण हाजिर करी दिंगा?MAT	26	54	अपर पवित्रशात्रे दी सैह गल्लां कि ऐसा ई होणा जरूरी ऐ, किआं पूरी होंगी?”MAT	26	55	तिस बग्त यीशुयें भीड़ा नैं ग्लाया, “क्या तुहां तलवारां कन्ने डांगा लैई नैं मिन्जो डाकूये साइयां   पकड़णे तांई आयेयो हन्न? मैं हर दिन मंदरे च बैई नैं शिक्षा दैया करदा था, कन्ने तुहां मिन्जो नी पकड़ेया |MAT	26	56	अपर एह सारा इसतांई होया ऐ कि भविष्यवक्तां दे वचन पूरे होन |” ताह्लू सारे चेले तिसियो छड्डी नैं नठी गै |MAT	26	57	ताह्लू यीशु दे पकड़ुणे आळे तिस जो काइफा नाये दे महायाजके अल्ल लैई गै, जित्थू शास्त्री कन्ने बजुर्ग कट्ठे होयो थे |MAT	26	58	पतरस दूर ई दूर तिसदे पचां पचां महायाजके दे अंगणे तिकर गैया कन्ने अंदर जाई नैं अन्त दिखणे जो प्यादेयां सौगी बैई गैया |MAT	26	59	प्रधान याजक कन्ने सारी महासभा यीशु जो मारणे तांई तिसदे वरखलाफ झूठी गवाहिया दी तोपा च थे,MAT	26	60	अपर मत्ते झूठे गवाहां दे ओणे पर बी नी मिली | आखरी च दो जण आये,MAT	26	61	कन्ने ग्लाया, “इन्हीं ग्लाया ऐ कि मैं परमात्में दे मंदरे जो ढाई सकदा कन्ने तिसियो त्री दिनां च बणाई सकदा |MAT	26	62	ताह्लू महायाजकें खड़े होई नैं यीशुये नैं ग्लाया, “क्या तू कोई जबाब नी दिंगा? एह लोक तेरे वरखलाफ क्या गवाही दै दे हन्न?”MAT	26	63	अपर यीशु चुप रैह्या | ताह्लू महायाजकें तिस नैं ग्लाया, “मैं तिज्जो जिंदे परमात्में दी कसम दिंदा कि जे तू परमात्में दा पुत्तर  मसीह ऐ, तां अहां नैं ग्लाई दै |”MAT	26	64	यीशुयें तिस नैं ग्लाया, “तैं अप्पु ई ग्लाई दित्ता; जे मैं तुहां नैं एह बी ग्लांदा कि हुण ते तुहां माणुये दे पुत्तरे जो सर्वशक्तिमान दे सज्जे पास्सें बैठेयो, कन्ने अम्बरे दे बदळां पर ओंदे दिखगे |”MAT	26	65	इसा गल्ला पर महायाजकें अपणे कपड़े फाड़े कन्ने ग्लाया, “इन्हीं परमात्में दी निंदा कित्ती ऐ, हुण अहां जो गवाहां दी क्या जरूरत” दिखा, तुहां हुण एह निंदा सुणी ऐ |MAT	26	66	तुहां क्या सोचदे हन्न?” तिन्हां जबाब दित्ता, “एह मारणे जोग्गा ऐ  |”MAT	26	67	ताह्लू तिन्हां तिसदे मुँमें पर थूकेया कन्ने तिसियो मुक्के मारे, दूयेयां चपैड़ां मारी नैं ग्लाया,MAT	26	68	“हे मसीह, अहां नैं भविष्यवाणी करी नैं ग्ला कि कुणी तिज्जो मारेया |”MAT	26	69	पतरस बाहर अंगणे च बैठ्या था कि इक्क नौकराणी तिस अल्ल आई कन्ने ग्लाया, “तू बी यीशु गलीलिये दे सौगी था |”MAT	26	70	तिन्हीं सबना सामणे एह ग्लांदे होये मना कित्ता, “मैं नी जाणदा तू क्या ग्लादी ऐ |”MAT	26	71	जाह्लू सैह बाहर अंगणे च गैया, तां दूईया नौकराणियां तिसियो दिखी नैं तिन्हां नैं जेह्ड़े तित्थू थे ग्लाया, “एह बी तां यीशु नासरिये सौगी था |”MAT	26	72	तिन्हीं कसम खाई नैं भिरी मना कित्ता “मैं तिस माणु जो नी जाणदा |”MAT	26	73	थोड़िया देरा बाद लोकां जेह्ड़े तित्थू खड़ूतेयो थे, पतरसे अल्ल आई नैं तिस नैं ग्लाया, “सचमुच तू बी तिन्हां च इक्क ऐ, क्जोकि तेरी बोली तेरा भेद खोली दिंदी ऐ |”MAT	26	74	ताह्लू सैह धिक्कारणे कन्ने कसम खाणा लग्गा : मैं तिस माणुये जो नी जाणदा |” कन्ने ताह्लू ई कुक्ड़े बांग दित्ती |” MAT	26	75	ताह्लू पतरसे जो यीशु दी ग्लाईयो गल्ल याद आई : कुक्ड़े दे बांग दैणे ते पैहलें तैं त्रै बरी मेरा मन्ना करगा |” कन्ने सैह बाहर जाई नैं घुटी घुटी नैं रोया |MAT	27	1	जाह्लू भ्याग होई तां सारे प्रधान याजकां कन्ने लोकां दे बजुर्गां यीशु जो मारणे दी योजना बणाई |MAT	27	2	तिन्हां तिसियो बन्नया कन्ने लैई जाई नैं पिलातुस हाकमे दे हुआले करी दित्ता |MAT	27	3	जाह्लू तिसदे पकड़ुआणे आळे यहूदें दिख्या कि सैह आरोपी ठेहराया गैया ऐ तां सैह पछताया कन्ने सैह तीई चांदी दे सिक्के प्रधान याजकां कन्ने पुरनियां अल्ल वापस लैई लाया |MAT	27	4	 कन्ने ग्लाया, “मैं बेकसूरे जो मारणे तांई पकड़ु आई नैं पाप कित्ता ऐ |” तिन्हां ग्लाया, “अहां जो क्या? तू ई जाण |”MAT	27	5	ताह्लू सैह तिन्हां सिक्केयां जो मंदरे च सट्टी नैं चली गैया, कन्ने जाई नैं अपणे आप्पे जो फांसी दित्ती |MAT	27	6	प्रधान याजकां तिन्हां सिक्केयां जो लैई नैं ग्लाया, इन्हां जो भंडारे च रखणा ठीक नी; क्जोकि एह खून दा रेट ऐ |”MAT	27	7	कन्ने तिन्हां सलाह करी नैं तिन्हां सिक्केयां ते परदेशियां जो दबणे तांई कुम्मारे दा खेत खरीदी लैया |MAT	27	8	इसा बजाह ते सैह खेत अज्जे तिकर खूने दा खेते दे नांये ते जाणेयां जांदा ऐ |MAT	27	9	ताह्लू जेह्ड़ा वचन यिर्ययाह भविष्यवक्ता दे दुआरा ग्लाया गैया था सैह पूरा होया : तिन्हां सैह तीई सिक्के जे तिस ठेहराये होये रेटे जो (जिसियो इस्राएल दी औलादा च कितणेयां ठेहराया था) लैई लैया,MAT	27	10	कन्ने जिआं प्रभुयें मिन्जो हुक्म दित्ता था तिआं ई तिन्हां जो कुम्मारे दे खेत दे रेटे च दैई दित्ता |”MAT	27	11	जाह्लू यीशु हाकमे सामणे खड़ूतेया था तां हाकमे तिसते पूछ्या, “क्या तू यहूदियां दा राजा ऐ?” यीशुयें तिसियो सदेया, “तू अप्पु ई ग्ला दा ऐ |”MAT	27	12	जाह्लू प्रधान याजक कन्ने स्याणे तिस पर आरोप लगा दे थे, तां तिन्हीं कुच्छ जबाब नी दित्ता |MAT	27	13	इसा गल्ला पर पिलातुसें तिस नैं ग्लाया, “क्या तू नी सुणदा कि एह तेरे वरखलाफ कितणियां गवाहियां दे दा ऐ?”MAT	27	14	अपर तिन्हीं  तिस जो इक्की गल्ला दा बी जबाब नी दित्ता, ऐत्थू तिकर कि हाकमे जो बड़ी हैरानी होई |MAT	27	15	हाकमे दा एह रुआज था कि तिस तौआरे च लोकां तांई कुसी इक्की कैदिये जो जिसियो सैह चांहदे थे, छड्डी दिंदा था |MAT	27	16	तिस बग्त तिन्हां दे ऐत्थू बरअब्बा नांये दा इक्क मनेया कैदी था |MAT	27	17	कन्ने जाह्लू सैह किट्ठे होये, तां पिलातुसें तिन्हां नैं ग्लाया, “तुहां कुसजो चांहदे हन्न कि मैं तुहां तांई छड्डी दैं? बरअब्बा जो, या यीशुये जो जेह्ड़ा मसीह नांये ते जाणेयां जांदा ऐ?”MAT	27	18	क्जोकि सैह जाणदा था कि तिन्हां तिसियो जळनियां नैं पकड़ुआया ऐ |MAT	27	19	जाह्लू सैह न्याय दी गद्दी पर बैठया था तां तिसदिया लाड़िया तिसियो बुलावा घल्लया, “तू तिस धर्मिये दे मामले च हत्थ मत पांदा, क्जोकि मैं अज्ज सुपणे च तिसदिया बजाह ते बड़ा दुख झेलया ऐ  |MAT	27	20	प्रधान याजकां कन्ने बजुर्गां लोकां जो भड़काया कि सैह बरअब्बा जो छड्डी दैं, कन्ने यीशुये जो मारवाई दैं |MAT	27	21	हाकमे तिन्हां ते पूछ्या, “इन्हां दूनी च कुसियो चांहदे हन्न  कि मैं तुहां तांई छड्डी दैं?” तिन्हां ग्लाया, “बरअब्बा जो |”MAT	27	22	पिलातुसें तिन्हां ते पूछ्या, “भिरी यीशु जो, जेह्ड़ा मसीह नांये ते जाणेयां जांदा ऐ क्या करें?” सारेयां तिस नैं ग्लाया, “सैह सूलिया पर टूंगया जाये MAT	27	23	 हाकमे ग्लाया, क्जो तिन्हीं क्या बुरा कित्तेया ऐ?” अपर सैह होर बी डडी डडी ग्लाणा लग्गे, “सैह सूलिया पर टूंगया जाये |”MAT	27	24	जाह्लू पिलातुसें दिख्या कि कुच्छ बणी नी सकदा अपर इसदे विपरीत हुल्लड़ बढ़दा जांदा ऐ, तां तिन्हीं पाणी लैई नैं भीड़ा सामणे अपणे हत्थ धोत्ते कन्ने ग्लाया, “मैं इस धर्मिये दे खून ते बेकसूर ऐ; तुहां ई जाणा |”MAT	27	25	सारेयां लोकां जबाब दित्ता, इसदा खून अहां पर कन्ने म्हारी औलाद पर होयें |”MAT	27	26	इसा गल्ला पर तिन्हीं बरअब्बा जो तिन्हां तांई छड्डी दित्ता, कन्ने यीशु जो कोड़े लगुआई नैं तिन्हां हुआले करी दित्ता, कि सूलिया पर टूंगया जाये |MAT	27	27	ताह्लू हाकमे दे सपाईयां यीशु जो किले च लैई जाई नैं सारी पलटन तिसदे चौनी बक्खें किट्ठी कित्ती,MAT	27	28	कन्ने तिस दे कपड़े खोली नैं तिसियो लाले रंगे दा चौला पैहनाया,MAT	27	29	कन्ने कंडेया दा मुकुट बणाई नैं तिसदे मुंडे पर रखया, तिसदे सज्जे हत्थ च सरकंडा दित्ता कन्ने तिसदे गां गोडे टेकी नैं तिसियो मजाके च डुआणा लग्गे कन्ने ग्लाया, “हे यहूदियां दे राजा नमस्कार |”MAT	27	30	 कन्ने तिस पर थूकेया; कन्ने सैई सरकंडा लैई नैं तिसदे मुंडे पर मारणा लग्गे |MAT	27	31	जाह्लू सैह तिसदा मजाक करी बैठे, तां सैह चौला तिस पर खोली नैं भिरी तिस दे कपड़े तिसियो पैहनाये, कन्ने सूलिया पर टूंगणे तांई लैई चले |MAT	27	32	बाहर जांदे जांदे तिन्हां जो शमौन नाये दा इक्क कुरेनी माणु मिलेया | तिन्हां तिसियो बेकार च पकड़ेया कि तिसदिया सूलिया चुकी नैं लैई चलें |MAT	27	33	तिसा जगाह पर जेह्ड़ी खोपड़ी दी जगाह दे नांये ते जाणी जांदी ऐ, पुज्जी नैं,MAT	27	34	तिन्हां पित्त मिलाया होया अंगूरा दा रस तिसियो पीणे जो दित्ता, अपर तिन्हीं चखी नैं पीणा नी चाया |MAT	27	35	ताह्लू तिन्हां तिसियो सूलिया पर टूंगगा कन्ने पर्चियां पाई नैं तिसदे कपड़े बंडी लै,MAT	27	36	कन्ने तित्थू बैई नैं पैहरा दैणा लग्गे |MAT	27	37	कन्ने तिसदा आरोप पत्र तिसदे मुंडे उपर लगाया, कि एह यहूदियां दा राजा यीशु ऐ” |MAT	27	38	ताह्लू तिस सौगी डाकू इक्क सज्जे कन्ने इक खब्बे, सूलिया पर टूंगे |MAT	27	39	ओणे जाणे आळेया सर हिलाई हिलाई नैं तिसदी निंदा करदे थे,MAT	27	40	कन्ने एह ग्लांदे थे, “हे मंदरे दे ढाणे आळे कन्ने त्री दिना च बनाणे आळे, अपणे आप्पे जो तां बचा! जे तू परमात्में दा पुत्तर ऐ, तां सूलिया पर ते लौई आ |”MAT	27	41	इस तरीके नैं प्रधान याजक बी शास्त्रियां कन्ने बजुर्गां समेत मजाक करी करी नैं ग्लांदे थे,MAT	27	42	इन्हीं औरां जो बचाया, कन्ने अपणे आप्पे जो नी बचाई सकदा | एह तां इस्राएले दा राजा’ ऐ | हुण सूलिया ते लौई आये तां अहां तिस पर वसुआस करन |MAT	27	43	तिन्हीं परमात्में पर परोसा रखेया ऐ; जे सैह इस जो चाहंदा ऐ, तां हुण इसियो छडाई लै, क्जोकि इन्हीं ग्लाया था, “मैं परमात्में दा पुत्तर ऐ |”MAT	27	44	इस तरांह डाकू बी जेह्ड़ा तिस सौगी टूंगयो गैयो थे तिसदी निंदा करदे थे |MAT	27	45	दोपेरा ते लैई नैं त्रीये पैहर तिकर तिस सारे देसे च नैहरा छाई रैह्या |MAT	27	46	त्रीये पैहर दे नैड़े यीशुयें बड़ी उआजा नैं डडी नैं ग्लाया, “ऐली ऐली, लमा शबक्तनी?” मतलब “हे मेरे परमात्मां, हे मेरे परमात्मां, तैं मिन्जो क्जो छड्डी दित्ता?”MAT	27	47	जेह्ड़े औत्थू खड़ूतेयो थे, तिन्हां च कितणयां एह सुणी नैं ग्लाया, “सैह तां एलिय्याह जो हक्कां पा दा ऐ |”MAT	27	48	तिन्हां च इक्क ताह्लू ई दौड़ेया कन्ने स्पंज लैई नैं सिरके च डुबाया, कन्ने सरकंडे पर रखी नैं तिसियो चुसाया |MAT	27	49	होरनी ग्लाया’ “रुकी जा, दिख, एलिय्याह तिसियो बचाणा ओंदा ऐ कि नी |”MAT	27	50	ताह्लू यीशुयें भिरी जोरे नैं डडी नैं प्राण छड्डी दित्ते |MAT	27	51	कन्ने दिखा मंदरे दा पड़दा उपरे ते थलै तिकर फटी नैं दो तुकड़े होई गैया : कन्ने धरती हिल्ल गैयी कन्ने चट्टाना तीड़की गैईयां,MAT	27	52	कन्ने कब्रां खुली गैईयां, कन्ने सोये होये पवित्र लोकां दी मत्तियां लाशा जिंदिया होई गैईयां,MAT	27	53	कन्ने तिस दे जिंदे होणे दे बाद सैह कब्रां ते निकळी नैं पवित्र शैहर च गै कन्ने मत्तेयां जो दुस्से |MAT	27	54	ताह्लू सूबेदार कन्ने जेह्ड़ा तिस सौगी यीशु दा पैहरा दे दे थे, हिल्लण कन्ने जेह्ड़ा कुच्छ होया था तिसियो दिखी नैं बड़े भरी डरी गै कन्ने ग्लाया, एह सच मुच परमात्में दा पुत्तर  था |MAT	27	55	तित्थू मतियां जणासा जेह्ड़ियां गलीले सैहरे ते यीशु दी सेवा करदी होई तिस सौगी आईयां थियां, दूर ते एह दिखा दियां थियां |MAT	27	56	तिन्हां च मरियम मगदलीनी, कन्ने याकूब कन्ने योसेसे दी मां मरियम, कन्ने जबदिये दे पुत्तरां दी मां थी |MAT	27	57	जाह्लू संज होई तां यूसुफ नाये दा अरिमतिया दा इक्क अमीर माणु, जेह्ड़ा अप्पु ई यीशु दा चेला था, आया |MAT	27	58	तिन्हीं पिलातुसे अल्ल जाई नैं यीशु दी लाश मंगी | इसा गल्ला पर पिलातुसें देई दैणे दा हुक्म दित्ता |MAT	27	59	यूसुफें लाश लै ली, तिसियो चिट्टिया चादरा च लपेटयाMAT	27	60	कन्ने तिसियो यो अपणी नौईयां कब्रा च रखया, जेह्ड़ा तिन्हीं चट्टाना च खुदवाईयो थी, कन्ने कब्र दे दुआर पर बडा पत्थर रड़काई नैं चली गैया |MAT	27	61	मरियम मगदलीनी कन्ने दूई मरियम तित्थू कब्रा दे सामणे बैठियो थी |MAT	27	62	दूआ दिन जेह्ड़ा त्यारी दे दिन दे बादे दा दिन था, प्रधान याजकां कन्ने फरीसियां पिलातुसें अल्ल किट्ठे होई नैं ग्लाया, MAT	27	63	“हे महाराजा, अहां जो याद ऐ , कि तिस भरमाणे आळे जाह्लू सैह जिंदा था, ग्लाया था, “मैं त्री दिना दे बाद जिंदा होई जांगा |MAT	27	64	जे हुक्म दे कि त्रीये दिने तिकर कब्रा दी रक्खवाली कित्ती जाये, इआं ना होयें कि तिसदे चेले आई नैं तिसियो चोरी लैई जान कन्ने लोकां नैं ग्लाणा लग्गे, ‘सैह मरेयां च जिंदा होई गैया ऐ   |’ ताह्लू पिछला धोखा पैहले ते बी बुरा होंगा |”MAT	27	65	पिलातुसें तिन्हां नैं ग्लाया, “तुआड़े अल्ल पैहरेदार तां हन्न  | जा, अपणियां समझा दे मताबक रक्खवाली करा |” MAT	27	66	सैह पैहरेदारां जो सौगी लैई नैं गै, कन्ने पत्थरे पर मोहर लगाई नैं कब्रा दी रक्खवाली कित्ती |MAT	28	1	सब्त दे दिनां दे बाद हफ्ते दे पैहले दिन पौ फटदे मरियम मगदलीनी कन्ने दूई मरियम कब्रा जो दिखणा आईयां |MAT	28	2	कन्ने दिखा, इक्क बडा हिल्लण होया, क्जोकि प्रभु दा दूत सुअर्गे ते लौत्था कन्ने बक्खे आई नैं तिन्हीं पत्थरे जो रड़काई दित्ता, कन्ने तिस पर बैई गैया |MAT	28	3	तिसदा रूप बिजलिया साइयां कन्ने तिसदा कपड़ा पाळे साइयां उज्ज्वल था |MAT	28	4	तिसदे डरे दे चौंकीदार कंमी पै, कन्ने मरेयां साइयां होई गै MAT	28	5	सुअर्गदूतें जणासां जो ग्लाया, “मत डरा, मैं जाणदा कि तुहां जो जेह्ड़ा सूलिया पर टूंगया था तिसियो तोपा दियां हन्न  |MAT	28	6	सैह ऐत्थू नी ऐ, अपर अपणे वचने दे मताबक जिंदा होई गैया ऐ | ओआ, एह जगाह दिखा, जित्थू प्रभु पैया था,MAT	28	7	कन्ने चटपट जाई नैं तिसदेयां चेलयां नैं ग्ला कि सैह मरेयां ते जिंदा होई गैया ऐ, कन्ने सैह तुहां ते पैहले गलीले जो जांदा ऐ, तित्थू तिसदा दर्शन पांगे | दिखा, मैं तुहां नैं ग्लाई दित्ता |”MAT	28	8	  सैह डर कन्ने बड़ी खुशिया दे सौगी कब्रा ते चटपट वापस जाई नैं तिसदे चेलयां जो खबर दैणे तांई दौड़ियां |MAT	28	9	ताह्लू यीशु तिन्हां जो मिलेया | कन्ने ग्लाया, “सलाम” | तिन्हां बक्खे आई नैं कन्ने तिसदे पैर पकड़ी नैं तिसियो प्रणाम कित्ता |MAT	28	10	ताह्लू यीशुयें तिन्हां नैं ग्लाया, “मत डरा; मेरे आं नैं जाई नैं ग्ला कि गलीले जो चले जा न, तित्थू मिन्जो दिखगे |”MAT	28	11	सैह जा दियां थियां कि चौंकीदारां च कुच्छना सैहर च आई नैं पूरा हाल प्रधान याजकां नैं ग्लाई सणाया |MAT	28	12	ताह्लू तिन्हां पुरनियां सौगी किट्ठे होई नैं सलाह कित्ती कन्ने सपाईयां जो बड़ी चांदी दैई नैं ग्लाया,MAT	28	13	“एह ग्लाणा कि राती जो जाह्लू अहां सोया दे थे, तां उसदे चेले आई नैं तिसियो चुराई  लैई गै |MAT	28	14	कन्ने जे एह गल्ल हाकमे दे कन्ने तिकर पुज्जगी, तां अहां तिसियो समझाई लैंगे कन्ने तुहां जो रिशके ते बचाई लैंगे |”MAT	28	15	कन्ने तिन्हां पैसे लेई नैं जिआं सखाये गैयो थे, तिआं ई कित्ता | एह गल्ल अज्जे तिकर यहूदियां च प्रचलित ऐ |MAT	28	16	ग्याराह चेले गलीले च तिस प्हाड़े पर गै जिसियो यीशुयें दस्सया था |MAT	28	17	तिन्हां तिसदे दर्शन पाई नैं तिसियो प्रणाम कित्ता, अपर कुसी कुसी जो शक होया |MAT	28	18	यीशुयें तिन्हां अल्ल आई नैं ग्लाया, “सुअर्ग कन्ने धरतिया दा सारा हक्क मिन्जो दित्ता गैया ऐ   |MAT	28	19	इसतांई तुहां जा, सारी जातिआं दे लोकां जो चेला बणा; कन्ने तिन्हां जो पिता, कन्ने पुतर, कन्ने पवित्र आत्मां दे नांये ते बपतिस्मा दैया,MAT	28	20	 कन्ने तिन्हां जो सारियां गल्लां जेह्ड़ा मैं तुहां जो हुक्म दित्ता ऐ, मनणा सखाआ : कन्ने दिखा मैं संसारे दे अंत तिकर सदा तुहां सौगी ऐ |