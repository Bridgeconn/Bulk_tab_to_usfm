PHP	1	1	मसीह यीशु दे दास पौलुस कन्ने तीमुथियुसे दे पास्से ते, सारे पवित्र लोकां दे नां जेह्ड़े मसीह यीशु च होई नैं फिलिप्पी च रैंह्दे हन्न, अधिकारियां कन्ने सेवकां सौगी |PHP	1	2	म्हारे पिता परमात्में कन्ने प्रभु यीशु मसीह दे पास्से ते तुहांजो अनुग्रह कन्ने शांति मिलदी रैंह्य |PHP	1	3	मैं जाह्लू जाह्लू तुहां जो याद करदा, ताह्लू ताह्लू अपणे परमात्में दा धन्यावाद करदा;PHP	1	4	कन्ने जाह्लू कदी मैं तुहां सारेयां तांई विणती करदा, तां सदा खुशिया नैं विणती करदा |PHP	1	5	इसतांई कि तुहां पैहले दिन ते लैई नैं अज्जे तिकर सुसमाचार फैलाणे च मेरे सेहभागी रैह्य हन्न  | PHP	1	6	मिन्जो इसा गल्ला दा भरोसा ऐ कि जिन्हीं तुहां च खरा कम्म शुरू कित्ता ऐ, सैई तिस कम्मे जो यीशु मसीह दे दिन तक पूरा करगा |PHP	1	7	ठीक ऐ कि मैं तुहां सारेयां तांई ऐदेया ई वचार करें, क्जोकि तुहां मेरे मने च बसेयो हन्न, कन्ने मेरिया कैदा च कन्ने सुसमाचारे तांई जबाब कन्ने प्रमाण दैणे च तुहां सारे मिन्जो सौगी अनुग्रह च साझी हन्न  |PHP	1	8	इस च परमात्मां मेरा गवाह ऐ कि मैं मसीह यीशु दी वसुआस करी नैं तुहां सारेयां दी लालसा करदा |PHP	1	9	मैं एह प्रार्थना करदा कि तुहां दा प्यारे दा ज्ञान कन्ने सब तरांह दे विवेके सौगी होर बी बधदा जां,PHP	1	10	ऐत्थू तिकर कि तुहां म्हान ते म्हान गल्लां जो प्यारियां जाणा, कन्ने मसीह दे दिन तक सच्चे बणी रैह्या, कन्ने ठोकर मत खा;PHP	1	11	कन्ने तिसा धार्मिकता दे फळे नैं जेह्ड़ा यीशु मसीह दिया बजाह ते होंदा ऐ, भरपूर होंदे जा जिसते परमात्में दी महिमा कन्ने स्तुति होंदी रैंह्य |PHP	1	12	हे भाऊओ, मैं चांदा कि तुहां एह जाणी लैया कि मिन्जो पर जेह्ड़ा बितेया ऐ, तिस ते सुसमाचारे दी ई बढ़दी होई ऐ  |PHP	1	13	ऐत्थू तिकर कि कैसर दे राजभवने दी सारिया पलटना च कन्ने बाकि सारे लोकां च एह प्रकट होई गैया ऐ कि मैं मसीह तांई कैद ऐ ;PHP	1	14	कन्ने प्रभु च जेह्ड़े भाऊ हन्न, तिन्हां च अधिकांश मेरे कैद होणे दी बजाह नैं, दिल रखी नैं परमात्में दा वचन वसुआस करी नैं सणाने दा होर बी हिम्मत करदे हन्न  |PHP	1	15	कुच्छ तां डाह कन्ने झगड़े दिया बजाह ते मसीह दा प्रचार करदे हन्न कन्ने कुच्छ खरिया इच्छा नैं |PHP	1	16	कुच्छना च तां एह जाणी करी कि मैं सुसमाचार तांई जबाब दैणे जो ठेहराया गैया, प्यारे नैं प्रचार करदे हन्न  |PHP	1	17	कन्ने कुच्छना तां सीधाईया नैं नी अपर विरोध नैं मसीह दी काहणी सणादे हन्न , एह सोची नैं कि मेरिया कैदा च मिन्जो तांई क्लेश पैदा करें |PHP	1	18	तां क्या होया? सिर्फ एह कि हर तरांह ते, चाहे भाने नैं चाहे सचाईया नैं, मसीह दी काहणी सणाई जांदी ऐ, कन्ने मैं इसते खुश ऐ कन्ने खुश रैंह्गा बी |PHP	1	19	क्जोकि मै जाणदा ऐ कि तुहां दिया विणतिया दिया बजाह ते, कन्ने यीशु मसीह दिया आत्मा दे दाने दिया बजह ते, इसदा फळ मेरा उद्धार होंगा |PHP	1	20	मैं तां ऐही हार्दिक लालसा कन्ने आशा रखदा कि मैं कुसा बी गल्ला ते शर्मिंदा ना होयें, अपर जियां मैं पूरिया हिम्मता दिया बजाह ते मसीह दी बड़ाई मेरे शरीरे दिया बजाह ते सदा होंदी रैह्यी ऐ, तिआं ई हुण बी होयें, चाहे मैं जिंदा रैंह्य या मरी जां |PHP	1	21	क्जोकि मिन्जो तांई जिंदा रैह्णा मसीह ऐ, कन्ने मरी जाणा फायदा ऐ  |PHP	1	22	अपर जे शरीरे च जिंदा रैह्णा ई मेरे कम्मे तांई फायदेमंद ऐ तां मैं नी जाणदा कि कुस जो चुणैं  |PHP	1	23	क्जोकि मैं दूनी दे बीच अधर च लटकेया ऐ; जी तां चांदा ऐ कि कूच करी नैं मसीह अल्ल जाई रैंह्य, क्जोकि एह बड़ा खरा ऐ ,PHP	1	24	अपर शरीरे च रैह्णा तुहां दिया बजाह ते होर बी जरूरी ऐ  | PHP	1	25	इसतांई कि मिन्जो इसदा भरोसा ऐ, कन्ने  मैं जाणदा कि मैं जिंदा रैंह्गा, अपर तुहां सारेयां दे सौगी रैंह्गा जिसते तुहां वसुआसे च पक्के होंदे जा कन्ने तिस च खुश रैह्या;PHP	1	26	कन्ने जेह्ड़ा कमंड तुहां मेरे बारे च करदे हन्न, सैह मिन्जो भिरी तुहां अल्ल ओणे नैं मसीह यीशु च जादा बधी जाये |PHP	1	27	सिर्फ इतणां करा कि तुहां दा चाल चलण मसीह दे सुसमाचारे जोग्गा होयें कि चां मैं आई नैं तुहां जो दिक्खें, चां ना बी ओयें, तुहां दे बारे च ऐही सुणैं कि तुहां इक्को ई आत्मा च पक्के हन्न, कन्ने इक्क मन होई नैं सुसमाचार दे वसुआसे तांई मेहणत करदे रैंह्दे हन्न ,PHP	1	28	कन्ने कुसा गल्ला च विरोधियां ते डर नी खांदे | एह तिन्हां तांई विनाश स्पष्ट नशाण ऐ, अपर तुहां तांई उद्धारे दा कन्ने एह परमात्में दे पास्से ते ऐ  |PHP	1	29	क्जोकि मसीह दिया बजाह ते तुहां पर एह अनुग्रह होया कि ना सिर्फ तिस पर वसुआस करा अपर तिस तांई दुख बी उठा;PHP	1	30	कन्ने तुहां तिआं ई मेहन्न त करणी ऐ, जिआं तुहां मिन्जो करदे दिख्या ऐ, कन्ने  हुण बी सुणदे हन्न कि मैं तिआं ई करदा ऐ  |PHP	2	1	जे मसीह च कुच्छ शांति, कन्ने प्यार ते हौंसला, कन्ने आत्मा दी सेहभागिता, कन्ने कुच्छ करूणा कन्ने दया ऐ ,PHP	2	2	तां मेरी एह खुशी पूरी करा कि इक्क मन रैह्या, कन्ने इक्क ई प्यार इक्क ई चित, कन्ने इक्क ई मणसा रखा | PHP	2	3	विरोध या झूठी बड़ाईया तांई कुच्छ मत करा, अपर दीनता नैं इक्की दूये जो अपणे ते अच्छा समझा |PHP	2	4	हर इक्क अपणे ई हित दी नी, अपर दूयेयां दे हित दी बी चिंता करें |PHP	2	5	जिआं मसीह यीशु दा सभाव था तिआं ई तुहां दा बी सभाव होयें;PHP	2	6	जिन्हीं परमात्में दे रुपे च होई नैं बी परमात्में दे तुल्य होणे जो अपने वशे च रखणे दी चीज्ज मत समझा |PHP	2	7	अपर अपणे आप्पे जो देह्या जीरो करी दित्ता, कन्ने नौकरे दा रूप धारण कित्ता, कन्ने माणु दी समाणता च होई गैया |PHP	2	8	कन्ने माणु दे रूपे च प्रकट होई नैं अपणे आप्पे जो दीन कित्ता, कन्ने ऐत्थू तिकर आज्ञाकारी रैह्या कि मौत हाँ, सूलिया दी मौत बी सैही लैई |PHP	2	9	इसा बजाह ते परमात्में तिस जो अति म्हान बी कित्ता, कन्ने तिस जो सैह नां दित्ता जेह्ड़ा सारे नां च श्रेष्ठ ऐ ,PHP	2	10	कि जेह्ड़ा सुअर्ग च कन्ने धरतिया पर कन्ने  धरतिया थलै ऐ, सैह सारे यीशु दे नां पर गोडे टेकन;PHP	2	11	कन्ने परमात्में पिता दी महिमा तांई हर इक्क जीभ अंगीकार करी लें कि यीशु मसीह ई प्रभु ऐ  |PHP	2	12	इसतांई हे मेरे प्यारेयो, जिस तरांह तुहां सदा ते हुक्म मनदे आयेयो हन्न, तिआं ई हुण बी ना सिर्फ मिन्जो सौगी रैंह्दे होये अपर खास करी नैं हुण मेरे दूर रैह्णे पर बी डरदे कन्ने  कमदे होये, अपणे अपणे उद्धारे दा कम्म पूरा करदे जा;PHP	2	13	क्जोकि परमात्मां ई ऐ जिन्हीं अपणी सुइच्छा निमित तुहां दे मने च इच्छा कन्ने  कम्म, दूनी गल्लां दे करणे दा प्रभाव डालेया ऐ  |PHP	2	14	सारा कम्म बगैर कुड़कुड़ाये कन्ने बगैर झगड़े दे करा करा,PHP	2	15	तांकि तुहां बेकसूर कन्ने  भोले होई नैं टेढे कन्ने हठीले लोकां दे बीच परमात्में दे निष्कलंक औलाद बणी रैह्या, जिन्हां बीच तुहां जिन्दगिया दा वचन लेयो होये संसार च जळदे दिय्यां साइयां दिखाई दिंदे हन्न  |PHP	2	16	कि मसीह दे दिन मिन्जो कमंड करणे दी बजाह हो कि मेरा दौड़णा कन्ने ना मेरी मेहणत करणी बेकार होई |PHP	2	17	जे मिन्जो तुहां वसुआस रूपी बलिदान कन्ने  सेवा सौगी अपणां खून बी बहाणा पौयें, तमी मैं खुश ऐ कन्ने  तुहां सारेयां दे सौगी खुशी मनांदा ऐ  |PHP	2	18	तिआं ई तुहां बी खुश होआ कन्ने मिन्जो सौगी खुशी मणा |PHP	2	19	मिन्जो प्रभु च आशा ऐ कि मैं तीमुथियुस जो तुहां अल्ल तौली घल्लगा, तांकि तुहां दी हालत सुणी नैं मिन्जो शांति मिले |PHP	2	20	क्जोकि मिन्जो अल्ल देह्य सभावे दा कोई नी जेह्ड़ा शुद्ध मने नैं तुहां दी चिंता करें |PHP	2	21	क्जोकि सारे अपणे सवार्थे दी तोपा च रैंह्दे हन्न, ना कि यीशु मसीह दी |PHP	2	22	अपर तिसियो तां तुहां परखेया कन्ने जाणी बी लैया ऐ कि जिआं पुतर बुड़े सौगी करदा ऐ , तिआं ई तिन्हीं सुसमाचार फैलाणे च मिन्जो सौगी मेहणत कित्ती |PHP	2	23	इसतांई मिन्जो आशा ऐ कि जिआं ई मिन्जो पता लगी जांगा कि मेरी क्या हालत होंगी, तिआं ई मैं तिसियो ताह्लू ई घल्ली दिंगा |PHP	2	24	कन्ने मिन्जो प्रभु च भरोसा ऐ कि मैं अप्पु बी तौली ओंगा |PHP	2	25	अपर मैं इपफ्रुदीतुस जो जेह्ड़ा मेरा भाऊ कन्ने सेहकर्मी कन्ने संगी योद्धा कन्ने तुहां दा दूत, कन्ने जरूरी गल्लां च मेरी सेवा टहल करणे आळा ऐ , तुहां अल्ल घल्लणा जरूरी समझेया |PHP	2	26	क्जोकि तिसदा मन तुहां सारेयां च लगेया था, इसा बजाह ते सैह व्याकुल रैंह्दा था क्जोकि तुहां तिसदिया बमारिया दा हाल सुणेया था |PHP	2	27	पक्का ई सैह बमार तां होई गैया था ऐत्थू तिकर कि मरणे पर था, अपर परमात्में तिस पर दया कित्ती, कन्ने सिर्फ तिस पर नी अपर मिन्जो पर बी कि मिन्जो शोक पर शोक ना होयें |PHP	2	28	इसतांई मैं तिसियो घल्लणे दा होर बी प्रयास कित्ता कि तुहां तिस नैं मिली नैं खुश होई जा कन्ने मेरा बी शोक घटी जाये |PHP	2	29	इसतांई तुहां प्रभु च तिस नैं बड़िया खुशिया सौगी मिलणा, कन्ने ऐदेयां दा आदर करा करणा,PHP	2	30	क्जोकि सैह मसीह दे कम्मे तांई अपणियां जान्नी जो खतरे च पाई नैं मौता नैड़े आई गैया था तांकि जेह्ड़ी घटी तुहां दे पास्से ते मेरी सेवा च होई तिसायो पूरा करें |PHP	3	1	इसतांई हे मेरे भाऊयो, प्रभु च खुश रैह्या | सैई गल्लां तुहां जो बार बार लिखणे च मिन्जो तां कोई तकलीफ नी होंदी, कन्ने इस च तुहां सुरक्षित हन्न  |PHP	3	2	कुतेयां ते चुकन्ने रैह्या, कन्ने बुरे कम्म करणेआळेयां ते सावधाण रैह्या, कन्ने काट कूट करणेआळेयां ते चौकस रैह्या  |PHP	3	3	क्जोकि खतणाआळे तां अहां ई हन्न जेह्ड़े परमात्में दी आत्मा दी अगुआई ते भक्ति करदे हन्न, कन्ने मसीह यीशु पर कमंड करदे हन्न, कन्ने शरीर पर भरोसा नी रखदे |PHP	3	4	अपर मैं तां शरीर पर बी भरोसा रखी सकदा | जे कुसी होर जो शरीरे पर भरोसा रखणे दा वचार होयें, तां मैं तिस ते बी बधी करी रखी सकदा |PHP	3	5	अठमे दिने मेरा खतणा होया, इस्राएल दे वंश कन्ने बिन्यामीन दे गोत्रे दा ऐ; इब्रानियां दा इब्रानी; व्यवस्था दे बारे च जे ग्लान तां फरीसी |PHP	3	6	जोशे दे बारे च जे ग्लान तां कलेसिया जो सताणेआळा; कन्ने व्यवस्था दी धार्मिकता दे बारे च जे ग्लान तां बेकसूर था |PHP	3	7	अपर जेह्ड़ियां जेह्ड़ियां गल्लां मेरे फायदे दियां थियां, तिन्हां ई जो मैं मसीह दिया बजाह ते नकसान समझी लैया ऐ  |PHP	3	8	जे मैं अपणे प्रभु मसीह यीशु दी पैहचाणा दी उतमता दिया बजाह ते मैं सारियां गल्लां जो नकसान समझदा | जिसदिया बजाह ते मैं सारियां चीज्जां दी नकसान उठाया, कन्ने तिन्हां जो कूड़ा समझदा, जिसते मैं मसीह जो हासल करें,PHP	3	9	कन्ने तिस च पाया जां; ना कि अपणी तिसा धार्मिकता दे सौगी, जेह्ड़ा व्यवस्था ते ऐ, जे तिसा धार्मिकता दे सौगी जेह्ड़ा मसीह पर वसुआस करणे दी बजाह ऐ कन्ने परमात्में दे पास्से ते वसुआस करणे पर मिलदी ऐ ,PHP	3	10	तांकि मैं तिस जो कन्ने तिसदिया मौता पर जय पाणे दी सामर्था जो, कन्ने तिस दे सौगी दुखां च साझी होणे दे मर्म जो जाणन, कन्ने तिसदिया मौता दी समाणता जो हासल करन,PHP	3	11	कि मैं कुसा बी रीतिया नैं मरेयां च जिंदे होणे दे पद तक पुज्जें |PHP	3	12	एह मतलब नी कि मैं पाई चुकेया ऐ, या सिद्ध होई चुकया ऐ; अपर तिस पदार्थ जो पकड़णे तांई दौड़दा चली जांदा, जिस तांई मसीह यीशुयें मिन्जो पकड़ेया था,PHP	3	13	हे भाऊयो, मेरी भावणा एह नी कि मैं पकड़ी चुकेया; अपर सिर्फ इक्क इक्क कम्म करदा कि जेह्ड़ियां गल्लां पचां रैह्यी गैइयां हन्न तिन्हां जो भूली करी, गां दियां गल्लां दे पास्से बधदा होया,PHP	3	14	नशाने दे पास्से दौड़दा चली जांदा, तांकि सैह इनाम पां जिस तांई परमात्में मिन्जो मसीह यीशु च उपर सदेया ऐ  |PHP	3	15	अहां च जितणे सिद्ध हन्न, ऐही वचार रखन, कन्ने जे कुसा गल्ला च तुहां दे पास्सें ई वचार होयें तां परमात्में तिसियो बी तुहां पर प्रकट करी दिंगा |PHP	3	16	इसतांई जित्थू तिकर अहां पुज्जे हन्न, तिस दे मताबक चलन |PHP	3	17	हे भाऊओ, तुहां सारे मिली नैं मेरे साइयां चाल चला, कन्ने तिन्हां पैहचाण रखा जेह्ड़ा इसा रीतिया पर चलदे ऐ जिसदा उदारहण तुहां अहां च पांदे हन्न;PHP	3	18	क्जोकि मतियां ऐदेईयां चालां चलदे हन्न, जिन्हां दी चर्चा मैं तुहां नैं बार बार कित्ती ऐ, कन्ने  अल्ली बी रोई रोई करी ग्लांदा कि सैह अपणी चाल चलण नैं मसीह दी सूलिया दे बैरी हन्न  |PHP	3	19	तिन्हां दा अंत विणाश ऐ, तिन्हां दा ईश्वर पेट ऐ, सैह अपणी लज्जा दी गल्लां पर कमंड करदे हन्न, कन्ने धरतिया दी चीज्जां पर मन लगाई रखदे हन्न  |PHP	3	20	अपर म्हारा स्वदेश सुअर्गे पर ऐ; कन्ने अहां इक्क उद्धारकर्ता प्रभु यीशु मसीह दे औत्थू ते ओणे दा इंतजार करदे हन्न  |PHP	3	21	सैह अपणियां ताकता दे तिस प्रभावे दे मताबक जिसदिया बजाह ते सैह सारियां चीज्जां जो अपणे वशे च करी सकदा ऐ, म्हारे दीन हीन शरीरे दा रूप बदली नैं, अपणी महिमा दे शरीरे दे अनुकूल बणाई दिंगा |PHP	4	1	इसतांई हे मेरे प्यारे भाऊयो, जिन्हां च मेरा जी लगा रैंह्दा ऐ, जेह्ड़ी मेरी खुशी कन्ने मुकुट होयें, हे प्यारे भाऊओ, प्रभु च इस तरांह पक्के रैह्या |PHP	4	2	मैं यूओदिया जो बी समझदा कन्ने सुन्तुखे जो बी, कि सैह प्रभु च इक्क मन रैह्न |PHP	4	3	हे सच्चे सेहकर्मी, मैं तिज्जो नैं बी विणती करदा कि तू तिन्हां जणासां दी मदद कर, क्जोकि तिन्हां मिन्जो सौगी सुसमाचार फैल़ाणे च, क्लेमेंस कन्ने मेरे होरनी सेहकर्मियां समेत मेहणत कित्ती, जिन्हां दे नां जिन्दगिया दी कताबां च लिख्यो हन्न  |PHP	4	4	प्रभु च सदा खुश रैह्या; मैं भिरी ग्लांदा, खुश रैह्या |PHP	4	5	तुहां दी कोमलता सारे माणुआं पर प्रकट होयें | प्रभु नैड़ें ऐ  |PHP	4	6	कुसा बी गल्ला दी चिंता मत करा; अपर हर इक्की गल्ला च तुहां दे निवेदण, प्रार्थना कन्ने  विणतिया दिया बजाह ते धन्यावाद दे सौगी परमात्में सामणे हाजर कित्ते जान |PHP	4	7	ताह्लू परमात्में दी शांति, जेह्ड़ी सारिया समझा ते परांह ऐ, तुहां दे दिलां कन्ने  वचारां जो मसीह यीशु च सुरक्षित रखगी |PHP	4	8	इसतांई हे भाऊओ, जेह्ड़ियां जेह्ड़ियां गल्लां सच हन्न, कन्ने जेह्ड़ियां जेह्ड़ियां गल्लां आदरणीय हन्न, कन्ने जेह्ड़ियां जेह्ड़ियां गल्लां ठीक हन्न, कन्ने जेह्ड़ियां जेह्ड़ियां गल्लां पवित्र हन्न, कन्ने  जेह्ड़ियां जेह्ड़ियां गल्लां सुहावणियां हन्न, कन्ने जेह्ड़ियां जेह्ड़ियां मनभावणियां हन्न, मतलब जेह्ड़ियां बी सद्गुण कन्ने तरीफां दी गल्लां हन्न तिन्हां पर त्यान लग्गा करा |PHP	4	9	जेह्ड़ियां गल्लां तुहां मिन्जो ते सिखियां, कन्ने स्वकार कित्तियां, कन्ने सुणियां कन्ने मिन्जो च दिखियां, तिन्हां ई दा पालन करा करा, ताह्लू परमात्में जेह्ड़ा शांति दा सोंता ऐ, तुहां दे सौगी रैंह्गा |PHP	4	10	मैं प्रभु च बड़ा खुश ऐ कि हुण इतणेयां दिनां दे बाद तुहां दी चिंता मेरे बारे च भिरी जागृत होई ऐ, पक्का तुहां जो शुरू च बी इस दा वचार था, अपर तुहां जो मौका ना मिलेया |PHP	4	11	एह नी कि मैं अपणियां कमियां दिया बजाह ते एह ग्लांदा ऐ; क्जोकि मैं एह सिखया ऐ  कि जिसा हालता च मैं ऐ; तिसा च संतोष करें |PHP	4	12	मैं दीन होणा बी जाणदा ऐ कन्ने  बढ़णां बी जाणदा ऐ; हर इक्क गल्ल कन्ने सारी हालतां च मैं मग्न होणा भूखा रैह्णा, कन्ने बढ़णा घटणां सिखेया ऐ  |PHP	4	13	जेह्ड़ा मिन्जो सामर्थ दिंदा ऐ तिस च मैं सारा कुच्छ करी सकदा |PHP	4	14	तमी तुहां नैं खरा कित्ता कि मेरे क्लेशे च मेरे साझी होये |PHP	4	15	हे फिलिप्पियों, तुहां अप्पु बी जाणदे हन्न कि सुसमाचार प्रचार दे शुरू च जाह्लू मैं मकिदुनिया ते विदा होया, तुहां जो छड्डी होर कुसा मंडलियां नैं लैणे दैणे दे बारे च मेरी मदद नी कित्ती |PHP	4	16	इस तरांह जाह्लू मैं थिस्सलुनीके च था, ताह्लू बी तुहां मेरी कमी पूरी करणे तांई इक्क बरी क्या अपर दो बरी कुच्छ घल्लया था |PHP	4	17	एह नी कि मैं दान चाहंदा अपर मैं ऐदेया फल चाहंदा जेह्ड़ा तुहां दे फायदे तांई बढ़दा जाये |PHP	4	18	मिन्जो अल्ल सब कुच्छ ऐ, अपर मता सारा ऐ; जेह्ड़ियां चीज्जां तुहां इपफ्रदीतुस दे हत्थे ते घल्लियां थियां तिन्हां जो पाई नैं मैं मग्न होई गैया, सैह तां सुखदायक मुश्क, स्वकार करणे जोग्गा बलिदान ऐ, जेह्ड़ा परमात्में जो भांदा ऐ  |PHP	4	19	मेरा परमात्मां बी अपणे तिस धने दे मताबक जेह्ड़ा महिमा सौगी मसीह यीशु च ऐ, तुहां दी हर इक्क कमी पूरी करगा |PHP	4	20	म्हारे परमात्में कन्ने पिता दी महिमा जुगा जुग होंदी रैंह्य | आमीन |PHP	4	21	हर इक्क पवित्र जण जो, जेह्ड़ा यीशु मसीह च ऐ, नमस्कार ग्ला | जेह्ड़े भाऊ मिन्जो सौगी हन्न, तुहां जो नमस्कार ग्लांदे हन्न  |PHP	4	22	सारे पवित्र लोक, खास करी नैं जेह्ड़े कैसरे दे परवारे दे हन्न, तुहां जो नमस्कार ग्लांदे हन्न  |PHP	4	23	म्हारे प्रभु यीशु मसीह दा अनुग्रह तुहां दिया आत्मा सौगी रैंह्य |