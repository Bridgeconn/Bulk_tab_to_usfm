GAL	1	1	पौलुस दे पास्से ते – जेह्ड़ा कि ना तां माणुआं दे पास्से ते कन्ने ना माणुये दिया बजाह ते, अपर यीशु मसीह कन्ने पिता परमात्में दिया बजाह ते जिन्हीं तिसजो मरेयां ते जिंदा कित्या, प्रेरित ऐ ---GAL	1	2	कन्ने सारे भाऊआं दे पास्से ते जेह्ड़े मिन्जो सौगी हन्न, गलातिया दी कलेसिआं दे नांअ :GAL	1	3	पिता परमात्में कन्ने म्हारे प्रभु यीशु मसीह दे पास्से तुहां जो अनुग्रह कन्ने शांति मिलदी रैंह्य |GAL	1	4	तिन्हीं अपणे आप्पे जो म्हारे पापां तांई दैई दित्ता, तांकि म्हारे परमात्में दी कन्ने पिता दी इच्छा दे मताबक अहां जो इस बग्ते दे बुरे संसारे ते छड्डां |GAL	1	5	तिसदी स्तुति कन्ने बड़ाई जुगा जुग होंदी रैंह्य | आमीन |GAL	1	6	मिन्जो हैरानी होंदी कि जिन्हीं तुहां जो मसीह दे अनुग्रह च सदेया तिस ते तुहां इतणी तौली फिरी करी होरनी किस्मा दे सुसमाचारे बक्खें झुकी गै |GAL	1	7	अपर सैह दूया सुसमाचार ऐ ई नी : अपर गल्ल ऐह ऐ कि कितणे ऐदेय हन्न जेह्ड़े तुहां जो डराई दिंदे हन्न, कन्ने मसीह दे सुसमाचारे जो बिगाड़णा चाहंदे हन्न |GAL	1	8	अपर जे अहां, या सुअर्ग ते कोई दूत बी तिस सुसमाचारे जो छड्डी करी जेह्ड़ा अहां जो सणाया ऐ, कोई होर सुसमाचार तुहां जो सणां,  तां सैह श्रापित ऐ |GAL	1	9	जिआं अहां पैहले ग्लाई बैठेयो हन्न, तिआं ई मैं हुण भिरी ग्लांदा कि तिस सुसमाचार जो छड्डी करी जिसियो तुहां मनेया ऐ, जे कोई होर सुसमाचार सणादा ऐ, तां श्रापित ऐ |GAL	1	10	जे हुण मैं अज्जे तिकर माणुआं जो खुश करदा रैंह्दा? तां मसीह दास नी होंदा |GAL	1	11	हे भाऊओ, मैं तुहां जो दस्सी दिंदा कि जेह्ड़ा सुसमाचार मैं सणाया ऐ, सैह माणुये दा नीयें |GAL	1	12	क्जोकि सैह मिन्जो माणुये दे पास्से ते नी पुज्जया, कन्ने ना मिन्जो सखाया, अपर यीशु मसीह दे तेजे ते मिलेया |GAL	1	13	यहूदी मत च जेह्ड़ा पैहले च मेरा चाल चलण था तिसदे बारे च तुहां सुणी चुकेयो हन्न कि मैं परमात्में दी कलेसिया जो बड़ा सतांदा कन्ने नाश करदा था |GAL	1	14	कन्ने अपणे मते सारे जाति भाऊआं ते जेह्ड़े मेरिया उमरा दे थे. यहूदी मत च जादा बढ़दा जांदा था कन्ने अपणे पितरां दे रीति रुआजां तांई बड़ा उत्तेजित था |GAL	1	15	अपर परमात्में दी, जिन्हीं मेरिया माऊ दे पेटे ते ई मिन्जो ठेहराया कन्ने अपणे अनुग्रह नैं सद्दी लैया,GAL	1	16	जाह्लू इच्छा होई कि मिन्जो च अपणे पुत्तरे जो प्रकट करें कि मैं होरनी जातियां च तिसदा सुसमाचार सणां, तां ना मैं मासे ते कन्ने ना खूने ते सलाह लैई,GAL	1	17	कन्ने ना यरूशलेमें जो तिन्हां अल्ल गैया जेह्ड़े मिन्जो ते पैहलें प्रेरित थे, अपर जितणी तौली होई सकेया अरब जो चली गैया कन्ने भिरी औत्थू ते दमिश्क जो वापस आई गैया |GAL	1	18	भिरी तीना सालां बाद मैं कैफा नैं मिलणे तांई यरूशलेमें जो गैया, कन्ने तिस अल्ल पन्दरां दिन  रैह्या |GAL	1	19	अपर प्रभुये दे भाऊये याकूब जो छड्डी करी मैं होर कुसी प्रेरिते नैं नी मिलया |GAL	1	20	जेह्ड़ियां गल्लां मैं तुहां जो लिखदा, दिखा, इन्हां परमात्में जो सामणे जाणी करी ग्लांदा, कि सैह झूठियां नी |GAL	1	21	इसदे बाद मैं सीरिया कन्ने किलिकिया दे देसां च आया |GAL	1	22	अपर यहूदिया दी कलेसिआं जेह्ड़ियां मसीह च थियां, मेरा मुँ कदी नी दिख्या था;GAL	1	23	अपर ऐही सणा करदियां थियां कि जेह्ड़ा अहां जो पैहलें सतांदा था, सैह हुण तिसी वसुआसे दा सुसमाचार सणादा ऐ जिसियो पैहलें खत्म करदा था |GAL	1	24	कन्ने मेरे बारे च परमात्में दी महिमा करदी थी |GAL	2	1	चौदा सालां बाद मैं बरनबासे सौगी भिरी यरूशलेमें जो गैया, कन्ने तीतुसे जो बी सौगी लैई गैया |GAL	2	2	मेरा जाणा ईश्वरीय प्रकाशणे दे मताबक होया; जेह्ड़ा सुसमाचार मैं होरनी जातियां च प्रचार करदा ऐ, तिस जो मैं तिन्हां जो दस्सी दित्ता, अपर अकेले च तिन्हां जो जेह्ड़े बडे समझे जांदे थे, तांकि इआं ना होयें कि मेरी इस बग्ते दी दौड़ धूप बेकार होयें |GAL	2	3	अपर तीतुसे जो बी जेह्ड़ा मिन्जो सौगी था कन्ने जेह्ड़े यूनानी हन्न, खतणा कराणे तांई बी मजबूर नी कित्ता |GAL	2	4	ऐह तिन्हां झूठे भाऊआं दिया बजाह ते होया जेह्ड़े चोरिया नैं घुसी आयेयो थे, कि तिसा अजादिया दा जेह्ड़ी यीशु मसीह च अहां मिलियो ऐ, भेद लैई करी अहां जो दास बणान |GAL	2	5	इक्क बग्त बी तिन्हां दे अधीन होणा अहां नी मनेया, इसतांई कि सुसमाचार दी सचाई तुहां च बणी रैंह्य |GAL	2	6	भिरी जेह्ड़े माणु कुच्छ समझे जांदे थे ( सैह चाहे कदेय बी थे मिन्जो इसते कुच्छ घट नी; परमात्मां कुस दा पक्षपात नी करदा ) तिन्हां ते जेह्ड़े कुच्छ समझे जांदे थे, मिन्जो बी कुच्छ हासल नी होया |GAL	2	7	अपर इसदे उलट जाह्लू तिन्हां दिख्या कि जिआं खतणां कित्तेयो लोकां तांई सुसमाचार दा कम्म पतरसे जो दित्या,  तिआं ई जिन्हां दा खतणा नी होया तिन्हां जो सुसमाचार सणाने तांई मिन्जो दित्या |GAL	2	8	( क्जोकि जिन्हीं पतरसे ते खतणां कित्तेयां च प्रेरिताई दे कम्म बड़े प्रभाव सौगी करवाये,  तिन्हीं मिन्जो ते बी कन्ने होरनी जातियां च प्रभावशाली कम्म करवाये ),GAL	2	9	कन्ने जाह्लू तिन्हां तिस अनुग्रह जो जेह्ड़ा मिन्जो मिलेया था जाणी लैया, तां याकूब, कन्ने कैफा, कन्ने यूहन्ना जेह्ड़े कलेसिया दे खम्भे समझे जांदे थे, मिन्जो कन्ने बरनबासे जो संगतिया दा खब्बा हत्थ दित्ता कि अहां होरनी जातियां अल्ल जान कन्ने सैह खतणा कित्तेयां अल्ल;GAL	2	10	सिर्फ ऐह ग्लाया कि अहां कंगाला दी सुधि लैंन, कन्ने इसी कम्म जो करणे दी मैं अप्पु बी कोशश कर दा था |GAL	2	11	अपर जाह्लू कैफा अन्ताकिया च आया, तां मैंई तिसदा सामणा कित्ता, क्जोकि सैह दोसी ठेहरेया था |GAL	2	12	इसतांई कि याकूबे दे पास्से ते कुच्छ लोकां दे ओणे ते पैहलें सैह होरनी जातियां सौगी खा करदा था, अपर जाह्लू सैह आये तां खतणा दे कित्तेयो लोकां दे डरे दे मारे सैह पचां हटी गैया कन्ने कनारा करणे लगा |GAL	2	13	तिस सौगी बचेयो यहूदियां बी कपट कित्ता, ऐत्थू तिकर कि बरनबास बी तिसदे कपटे च पैई गैया |GAL	2	14	अपर जाह्लू मैं दिख्या कि सैह सुसमाचारे दी सचाईया पर सीधी चाल नी चलदे, तां मैं सारेयां दे सामणे कैफा नैं ग्लाया, “जाह्लू तू यहूदी होई नैं होरनी जातियां साइयां चलदा ऐ कन्ने यहूदियां साइयां नी तां तू होरनी जातियां जो यहूदियां साइयां चलणे जो क्जो ग्लांदा ऐ?”GAL	2	15	अहां तां जन्म ते ई यहूदी हन्न, कन्ने पापी होरनी जातियां ते नी |GAL	2	16	तमी सैह जाणी करी कि माणु व्यवस्था दे कम्मां ते नी, अपर सिर्फ यीशु मसीह पर वसुआस करणे दिया बजाह ते धर्मी ठेहरदा ऐ, अहां अप्पु बी मसीह यीशु पर वसुआस कित्ता कि अहां व्यवस्था दे कम्मां ते नी,  अपर मसीह दे वसुआस करणे ते धर्मी ठेहरे; इसतांई कि व्यवस्था दे कम्मां ते कोई माणु धर्मी नी ठेहरगा |GAL	2	17	अहां जेह्ड़े मसीह च धर्मी ठेहरणा चाहंदे हन्न, जे अप्पु ई पापी निकळन तां क्या मसीह पापे दा सेवक ऐ? कदीबी नी!GAL	2	18	क्जोकि जेह्ड़ा कुच्छ मैं ढाई दित्ता जे तिस जो भिरी बणादा ऐ, तां अपणे आप्पे जो अपराधी ठेहरदा ऐ |GAL	2	19	मैं तां व्यवस्था दिया बजाह ते व्यवस्था तांई मरी गैया कि परमात्में तांई जीयें |GAL	2	20	मैं मसीह सौगी सूलिया पर चढ़ाया गैया, हुण मैं जिंदा नी रैह्या, अपर मसीह मिन्जो च जिंदा ऐ; कन्ने शरीरे च हुण जेह्ड़ा जिंदा ऐ तां सिर्फ तिस वसुआससे ते जिंदा ऐ जेह्ड़ा परमात्में दे पुत्तरे पर ऐ, जिन्हीं मिन्जो नैं प्यार कित्ता कन्ने मिन्जो तांई अपणे आप्पे जो दैई दित्ता |GAL	2	21	मैं परमात्में दे अनुग्रह हो बेकार नी ठेहरांदा, क्जोकि जे व्यवस्था दिया बजाह ते धर्मिकता होंदी ऐ, तां मसीह दा मरणा बेकार होंदा |GAL	3	1	हे बेअक्लेयो गलातियों कुणी तुहां जो लालचे च फसाई लैया ऐ? तुहां दियां तां मना अंखी सामणे यीशु मसीह सूलिया पर दस्सेया |GAL	3	2	मैं तुहां ते मैं सिर्फ ऐह जाणना चाहंदा ऐ कि तुहां आत्मा जो, क्या व्यवस्था दे कम्मां ते या वसुआस दे समाचार ते पाया?GAL	3	3	क्या तुहां ऐदेय बेअक्ले हन्न कि आत्मा दी रीति पर शुरू करी नैं हुण शरीर दी रीतिया पर खत्म करगे |GAL	3	4	क्या तुहां इतणां दुख इआं ई बेकार झेलया? अपर बिलकुल बेकार नी होया |GAL	3	5	जेह्ड़ा तुहां जो आत्मा दान करदा कन्ने तुहां च सामर्थी दे कम्म करदा ऐ, सैह क्या व्यवस्था दे कम्मां ते या सुसमाचार पर वसुआसे सौगी इआं करदा ऐ?GAL	3	6	 “अब्राहमें तां परमात्में पर वसुआस कित्ता कन्ने ऐह तिस तांई धार्मिकता गिणी गैयी |”GAL	3	7	जे ऐह जाणी लैया कि जेह्ड़ा वसुआस करणेआळे हन्न, सैह ई अब्राहमें दी औलाद हन्न |GAL	3	8	कन्ने पवित्रशास्त्रें पैहलें ते ई ऐह जाणीकरी कि परमात्में होरनी जातियां जो वसुआसे नैं धर्मी ठेहरांगा, पैहले ते ई अब्राहमें जो ऐह सुसमाचार सणाई दित्ता कि“ तिज्जो च सारी जातियां आशीष पांगियां |”GAL	3	9	इसतांई जेह्ड़े वसुआस करणेआळे हन्न, सैह वसुआसी अब्राहमें सौगी आशीष पांदे हन्न |GAL	3	10	इसतांई जितणे लोक व्यवस्था दे कम्मां पर भरोसा रखदे हन्न, सैह सराफे दे अधीन हन्न, क्जोकि लिख्या ऐ, जेह्ड़ा कोई व्यवस्था दी कताबा च लिखियां सारियां गल्लां करणे च स्थिर नी रैंह्दा , सैह श्राफित ऐ |”GAL	3	11	अपर ऐह गल्ल प्रकट ऐ कि व्यवस्था दिया बजाह ते परमात्में दे ऐत्थू कोई धर्मी नी ठेहरदा, क्जोकि धर्मी माणु वसुआसे ते जिंदा रैंह्गा |GAL	3	12	अपर व्यवस्था दे वसुआस नैं कोई सम्बध नी; क्जोकि जेह्ड़ा तिन्हां जो मनगा सैह तिन्हां दिया बजाह ते जिंदा रैंह्गा |”GAL	3	13	मसीह जेह्ड़ा म्हारे तांई श्राफित बणेयां, अहां खरीदी करी व्यवस्था दे श्राफे ते छडाया, क्जोकि लिख्या ऐ, जेह्ड़ा कोई काठ पर लटकाया जांदा ऐ सैह श्राफित ऐ |”GAL	3	14	ऐह इसतांई होया कि अब्राहमें दी आशीष मसीह यीशु च होरनी जातियां तिकर पुज्जें, कन्ने अहां वसुआसे दिया बजाह ते तिसा आत्मा जो हासल करन जिसदी प्रतिज्ञा होई ऐ |GAL	3	15	हे भाऊओ, मैं माणु दी रीतिया पर ग्लांदा ऐ; माणु दा वचन बी जेह्ड़ा पक्का होई जांदा ऐ, तां ना कोई तिसियो टालदा ऐ कन्ने ना तिस च कुच्छ बधांदा ऐ |GAL	3	16	जे प्रतिज्ञायें अब्राहमें जो कन्ने तिसदे वंश जो दित्ती | सैह ऐह नी ग्लांदा, “वंशा जो,” जिआं मतेयां दे बारे च ग्लाया; अपर जिआं इक्की दे बारे च कि “तेरे वंशा जो” कन्ने सैह मसीह ऐ |GAL	3	17	अपर मैं ऐह ग्लांदा ऐ: जेह्ड़ा वादा परमात्में पैहले ते पक्का कित्या था, तिसजो व्यवस्था चार सौ तीई सालां दे बाद आई नैं नी टाली सकदी कि प्रतिज्ञा बेकार होन |GAL	3	18	क्जोकि जे मीरास व्यवस्था ते मिलियो ऐ तां भिरी प्रतिज्ञा ते नी, अपर परमात्में अब्राहमें जो प्रतिज्ञा दिया बजाह ते दैई दित्तियो ऐ |GAL	3	19	ताह्लू भिरी व्यवस्था क्जो दित्ती गैई? सैह तां अपराधां दिया बजाह ते बादे च दित्ती गैई कि तिस वंश दे ओणे तिकर रैंह्य, जिस जो प्रतिज्ञा दित्ती गैयी; कन्ने सैह सुअर्गदूतां दिया बजाह ते  इक्क मध्यस्थ दे हत्थ ठेहराई गैई |GAL	3	20	मध्यस्थ तां इक्क नी होंदा, अपर परमात्मां इक्को ई ऐ |GAL	3	21	तां क्या व्यवस्था परमात्में दी प्रतिज्ञाओं दे विरोध च ऐ? बिलकुल नी! क्जोकि जे ऐदेयी व्यवस्था दी जांदी जेह्ड़ा जिन्दगी दैई सकदी, तां सचमुच धार्मिकता व्यवस्था ते होंदी |GAL	3	22	अपर पवित्रशास्त्रें सारे पापां दे अधीन करी दित्ता, तांकि सैह प्रतिज्ञा जिसदा आधार यीशु मसीह पर वसुआस करणा ऐ, वसुआस करणे आळेयां तांई पूरी होई जां |GAL	3	23	अपर वसुआसे दे ओणे ते पैहलें व्यवस्था दी अधीनता च म्हारी रखवाळी होंदी थी, कन्ने तिस वसुआस दे ओणे तिकर जेह्ड़ा प्रकट होणे आळा था, अहां तिस दे बंधने च रैह्य |GAL	3	24	इसतांई व्यवस्था मसीह तिकर पुज्जाणे तांई म्हारा मास्टर बणी गैया कि अहां वसुआसे ते धर्मी ठेहरन |GAL	3	25	अपर जाह्लू वसुआस आई रैह्या, तां अहां हुण मास्टरां दे अधीन ना रैह्न |GAL	3	26	क्जोकि तुहां सारे तिस वसुआसे दिया बजाह ते जेह्ड़ा मसीह यीशु पर ऐ, परमात्में दी औलाद हन्न |GAL	3	27	कन्ने तुहां च जितणेयां मसीह च बपतिस्मा लैया ऐ तिन्हां मसीह जो पैहनी लैया ऐ |GAL	3	28	हुण ना कोई यहूदी रैह्या कन्ने ना यूनानी, ना कोई दास ना अजाद ना कोई मरद ना जणास, क्जोकि तुहां सारे मसीह यीशु च इक्क हन्न |GAL	3	29	कन्ने जे तुहां मसीह दे हन्न, तां अब्राहम दे वंश कन्ने प्रतिज्ञा मताबक वारिस बी हन्न |GAL	4	1	मैं ऐह ग्लांदा ऐ कि वारस जाह्लू तिकर जागत ऐ, जे सारी चीज्जां दा मालक ऐ, तमी तिस च  कन्ने दास च कोई फर्क नी |GAL	4	2	अपर पिता दे ठेहराये होये बग्ते तिकर सम्भालणे आळे कन्ने प्रबंध करणे आळे दे कंट्रोले च रैंह्दा ऐ | GAL	4	3	तिआं ई अहां बी  जाह्लू जागत थे, तां संसारे दी आधी शिक्षा दे वंशा च होई नैं दास बणेयों थे |GAL	4	4	अपर जाह्लू बग्तपूरा होईया, तां परमात्में अपणे पुत्तरे जो घल्लया जेह्ड़ा जणासा ते जम्मेयां, कन्ने व्यवस्था दे अधीन पैदा होया,GAL	4	5	तांकि व्यवस्था दे अधीनां जो कीमत दैई करी छडाई लैया, कन्ने अहां जो गोद लैणे दा औधा मिलें |GAL	4	6	कन्ने तुहां जेह्ड़े पुत्तर हन्न, इसतांई परमात्में अपणे पुत्तरे दी आत्मा जो, जेह्ड़ी ‘हे अब्बा, हे पिता ग्लाई करी पुकारदा ऐ, म्हारे मनां च घल्लियो ऐ |GAL	4	7	इसतांई तू हुण दास नी, अपर पुत्तर ऐ; कन्ने जाह्लू पुत्तर होया, तां परमात्में दिया बजाह ते वारस बी होया |GAL	4	8	पैहलें तां तुहां परमात्में जो नी जाणी करी तिन्हां दे दास थे जेह्ड़ा सभावे ते परमात्मां नी,GAL	4	9	अपर हुण तां तुहां परमात्में जो पणछैणी लैया अपर परमात्में तुहां जो पणछैणेया, तां तिन्हां कमजोर कन्ने निकम्मी आधी शिक्षा दी गल्लां दे पास्से क्जो फिरदे हन्न, जिन्हां दे तुहां दुबारा दास होणा चाहंदे हन्न?GAL	4	10	तुहां दिनां कन्ने मीह्नेयां जो कन्ने ठीक बग्तां जो कन्ने सालां जो मनदे हन्न |GAL	4	11	मैं तुहां दे च डरदा, कुत्की इआं ना होयें कि जेह्ड़ी मेहणत मै तुहां तांई कित्ती ऐ सैह बेकार होयें |GAL	4	12	हे भाऊओ, मैं तुहां नैं विणती करदा ऐ, तुहां मिन्जो साइयां होई जा; क्जोकि मैं बी तुहां साइयां होई गैया ऐ; तुहां मेरा कुच्छ नी बिगाड़ेया |GAL	4	13	अपर तुहां जाणदे हन्न कि पैहले पैहल मैं शरीरे दी कमजोरियां दिया बजाह ते तुहां जो सुसमाचार सणाया |GAL	4	14	कन्ने तुहां मेरी शारीरी हालता जो जेह्ड़ी तुहां दी परीक्षा दी बजाह थी, तुच्छ मत जाणां; ना तिसते घृणा कित्ती; कन्ने परमात्में दे दूत अपर अप्पु मसीह साइयां मिन्जो ग्रहण कित्ता |GAL	4	15	तां सैह तुहां दी ख़ुशी मनाणा कुत्थू गैया? मैं तुहां दा गवाह ऐ कि जे होई सकदा तां तुहां अपणियां अंखी बी निकाली करी मिन्जो दैई दिंदे |GAL	4	16	तां क्या तुहां नैं सच ग्लाणे दिया बजाह ते मैं तुहां दा बैरी बणी गैया ऐ?GAL	4	17	सैह तुहां जो साथी बनाणा तां चाहंदा ऐ, अपर खरे उदेश्य ते नी; अपर तुहां जो लग्ग करणा चाहंदे हन्न कि तुहां तिन्हां जो दोस्त बणाई लैया |GAL	4	18	अपर ऐह भी ठीक ऐ कि खरियां गल्लां च हर बग्त साथी बनाणे दी कोशश कित्ती जां, ना सिर्फ  तिस बग्त कि जाह्लू मैं तुहां सौगी रैंह्दा ऐ |GAL	4	19	हे मेरे जागतों, जाह्लू तुहां च मशीह दा रुप नी बणी जां, ताह्लू तिकर मैं तुहां तांई भिरी जच्चा साइयां पीड़ां सेहंदे रैह्णा |GAL	4	20	इच्छा तां ऐह होंदी ऐ कि हुण तुहां अल्ल आई नैं होर तरांह ते ग्लां, क्जोकि तुहां दे बारे च मैं उलझना च ऐ |GAL	4	21	तुहां जेह्ड़े व्यवस्था दे अधीन होणा चाहंदे हन्न, मिन्जो दस्सा, क्या तुहां व्यवस्था दी नी सुणदे?GAL	4	22	ऐह लिख्या ऐ कि अब्राहमें दे दो पुत्तर होये; इक्क दासिया ते कन्ने इक्क अजाद जणासा ते |GAL	4	23	अपर जेह्ड़ा दासिया ते होया, सैह शारीरी रीतिया ते जम्मेयां; कन्ने जेह्ड़ा आजाद जणासा ते होया, सैह मताबक जम्मेयां |GAL	4	24	इन्हां गल्लां च उदारहण ऐ : ऐह जणासा मनेया दो वादे हन्न,  इक्क तां सीनै प्हाड़े दी जिसते दास ई पैदा होंदे हन्न; कन्ने सैह हाजिरा ऐ |GAL	4	25	कन्ने हाजिरा मनेया अरब दा सीनै प्हाड़ ऐ, कन्ने अज्जे दा यरूशलेम तिसदे बराबर ऐ, क्जोकि सैह अपणे जागतां सौगी दासत्व च ऐ |GAL	4	26	अपर ऊपरे दा यरूशलेम आजाद ऐ, कन्ने सैह म्हारी माँ ऐ |GAL	4	27	क्जोकि लिख्या ऐ, “हे बाँझ, तू जेह्ड़ा नी जाणदी खुशी मना; तू जिसजो दर्दां नी होंदियां, गला खोली करी जय जयकार करन; क्जोकि त्यागियो औलाद सुहागणा दिया औलादा ते बी जादा ऐ |”GAL	4	28	हे भाऊओ, अहां इसहाके साइयां प्रतिज्ञा दी औलाद हन्न |GAL	4	29	कन्ने जिआं तिस बग्त शरीरे मताबक पैदा होया आत्मा मताबक पैदा होये जो सतांदा था, तिआं ई हुण बी होंदा ऐ |GAL	4	30	अपर पवित्रशास्त्र क्या ग्लांदा ऐ? “दासी कन्ने तिसदे पुत्तरे जो कड्डी दे, क्जोकि दासिया दा पुत्तर आजाद जणासा दे पुत्तरेदे सौगी हक्कदार नी होंगा |”GAL	4	31	इसतांई हे भाऊओ, अहां दासिया दे नी हन्न अपर आजाद जणासा दी औलाद हन्न |GAL	5	1	मसीह नैं आजादिया तांई अहां जो आजाद कित्या ऐ; जे इस च बणी रैह्या, कन्ने दासे दे जुंगले च भिरी ते मत जुता |GAL	5	2	दिखा, मैं पौलुस तुहां नैं ग्लांदा कि जे खतणा करांगे,  तां मसीह ते तुहां जो कुच्छ फायदा नी होंगा |GAL	5	3	भिरी बी मैं हर इक्क खतणां कराणे आळे जो दस्सी दिंदा कि तिसियो सारी व्यवस्था मनणा पोंगी |GAL	5	4	तुहां जेह्ड़ी व्यवस्था दिया बजाह ते धर्मी ठेहरना चाहंदे हन्न, मशीह ते लग्ग कन्ने अनुग्रह ते पैई गैयो हन्न |GAL	5	5	क्जोकि आत्मा दिया बजाह ते अहां वसुआस ते, उम्मीद कित्तियो धार्मिकता दी इंतजार करदे हन्न |GAL	5	6	मसीह यीशु च ना खतणा कन्ने ना खतणा कित्ते बगैर कुच्छ कम्म दा ऐ, अपर सिर्फ वसुआस, जेह्ड़ा प्यार दिया बजाह ते प्रभाव पांदा ऐ |GAL	5	7	तुहां तां भली भांति दौड़ करदे थे | हुण कुणी तुहां जो रोकी दित्ता कि सच जो ना मना |GAL	5	8	ऐदेयी सीख तुहां दे सदणेआळे दे पास्से ते नी |GAL	5	9	थोड़ा देह्या खमीर सारे गून्नेयो आटे जो खमीर बणाई दिंदा ऐ |GAL	5	10	मैं प्रभु पर तुहां दे बारे च भरोसा रखदा कि तुहां दा कोई दूया वचार नी होंगा; अपर जेह्ड़ा तुहां जो डराई दिंदा ऐ, सैह कोई क्जो नी सज्जा पांगा |GAL	5	11	अपर हे भाऊओ, जे मैं हुण तक खतणां दा प्रचार करदा ऐ तां क्जो हुण तिकर सताया जांदा ऐ? भिरी तां सूलिया दी ठोकर जांदी रैह्यी |GAL	5	12	खरा होंदा कि जेह्ड़े तुहां जो डांवांडोल करदे हन्न, सैह अपणा अंग ई बड्डी फैंकदे  |GAL	5	13	हे भाऊओ, तुहां आजाद होणे तांई सदेयो गैयो हन्न; अपर इआं ना होयें कि ऐह आजादी शरीरी कम्मां तांई मौका बणें, अपर प्यारे नैं इक्की दूये दे दास बणा |GAL	5	14	क्जोकि सारी व्यवस्था इसा इक्की गल्ला च पूरी होई जांदी ऐ, “तू अपणे प्ड़ोसिये नैं अपणे साइयां प्यार रख |”GAL	5	15	अपर जे तुहां इक्क दूये जो दंदे नैं कटदे कन्ने फाड़दे हन्न, तां चुकन्ने रैह्या कि इक्की दूये दा सत्यानाश मत करा  |GAL	5	16	अपर मैं ग्लांदा, आत्मा मताबक चला तां शरीरे दी लालसा कुसी बी तरीके नैं पूरी नी करगे |GAL	5	17	क्जोकि शरीर आत्मा दे विरोध च कन्ने आत्मा शरीर दे विरोध च लालसा करदा ऐ, कन्ने ऐह इक्की दूये दे विरोधी हन्न, इसतांई कि जेह्ड़ा तुहां करणा चाहंदे हन्न सैह ना करी पान |GAL	5	18	कन्ने जे तुहां आत्मा दे मताबक चलदे हन्न तां व्यवस्था दे अधीन नी रैह्य |GAL	5	19	शरीरे दे कम्म तां प्रकट हन्न, अपर व्यभिचार, गंदे कम्म, लुचपण,GAL	5	20	मूर्तिपूजा, टूणां, बैर, झगड़ा, ईर्ष्या, गुस्सा, विरोध, फूट, विधर्म,GAL	5	21	डाह, मतवालापण, लीलाक्रीड़ा, कन्ने इन्हां साईंयां होर बी कम्म हन्न, इन्हां दे बारे च मैं तुहां नैं पैहलें दस्सी दिंदा जिआं पैहलें दस्सी बी दित्या, कि ऐदेय ऐदेय कम्म करणे आळे परमात्में दे  राज्जे दे वारस नी होंगे |GAL	5	22	अपर आत्मा दा फळ प्यार, खुशी, शांति, शबर कृपा, भलाई, वसुआस,GAL	5	23	नम्रता, कन्ने संयम ऐ; ऐदेय ऐदेय कम्मां दे विरोध च कोई व्यवस्था नी |GAL	5	24	कन्ने जेह्ड़े मसीह यीशु दे हन्न, तिन्हां शरीर जो अपणी लालसा कन्ने अभिलाषा सौगी सूलिया पर चढ़ाई दित्या ऐ |GAL	5	25	जे अहां आत्मा दिया बजाह ते जिंदा हन्न, तां आत्मा मताबक चलन बी |GAL	5	26	अहां कमंडी होई नैं ना इक्की दूये जो छेड़न, कन्ने ना इक्की दूये सौगी डाह करन | GAL	6	1	हे भाऊओ, जे कोई माणु कुसी अपराधे च पकड़ेया बी जां तां तुहां जेह्ड़े आत्मिक हन्न, नम्रता सौगी ऐदेयां जो संभाला, कन्ने अपणी बी चौकसी रखा कि तुहां बी परीक्षा च ना पोंन |GAL	6	2	तुहां इक्की दूये दा भार चुका, कन्ने इस तरांह मसीह दी व्यवस्था जो पूरिया करा |GAL	6	3	क्जोकि जे कोई कुच्छ ना होणे पर बी अपणे आप्पे जो कुच्छ समझदा ऐ, तां अपणे आप्पे जो धोखा दिंदा ऐ |GAL	6	4	अपर हर इक्क अपणे ई कम्म जो जांची लें, तां दूये दे बारे च नी अपर अपणे ई बारे च तिसजो कमंड करणे दा मौका होंगा |GAL	6	5	क्जोकि हर इक्क माणु अपणा ई भार चुकगा |GAL	6	6	जेह्ड़ा वचना दी शिक्षा पांदा ऐ, सैह सब खरियां चीज्जां च सखाणेआळे जो भागी करें |GAL	6	7	धोखा मत्त खा; परमात्में दा मजाक च नी डुआया जांदा, क्जोकि माणु जेह्ड़ा कुच्छ बांदा ऐ सैई कटगा |GAL	6	8	क्जोकि जेह्ड़ा अपणे शरीर तांई बांदा ऐ, सैह शरीरे दिया बजाह ते विनाशे दी कटणी कटगा; कन्ने जेह्ड़ा आत्मा तांई बां ऐ, सैह आत्मा दिया बजाह ते सदा दी जिन्दगिया दी कटणी कटगा |GAL	6	9	अहां खरे कम्म करणे च हिम्मत नी छड्डन, क्जोकि जे अहां ढीले ना होन तां ठीक बग्ते पर कटणी कटगे |GAL	6	10	इसतांई जित्थू तिकर मौका मिलें अहां सबना सौगी भलाई करन, खास करी नैं वसुआसी भाऊआं सौगी |GAL	6	11	दिखा, मैं किआं बडे बडे अखरां च तुहां जो अपणे हत्थे नैं लिख्या ऐ |GAL	6	12	जेह्ड़े लोक शरीरी दिखावा चाहंदे ऐ सैह ई तुहां दा खतणा करवाणे तांई दबाब पांदे हन्न, सिर्फ इसतांई कि सैह मसीह दी सूलिया दिया बजाह ते सताये नी जान |GAL	6	13	क्जोकि खतणा कराणे आळे अप्पु तां व्यवस्था पर नी चलदे, अपर तुहां दा खतणा इसतांई कराणा चाहंदे हन्न कि तुहां दी शरीरी हालता पर कमंड करन |GAL	6	14	अपर इआं ना होयें कि मैं होर कुसी गल्ल दा कमंड करें, सिर्फ म्हारे प्रभु यीशु मसीह दे सूलिया दा, जिसदिया बजाह ते संसार मेरिया नजरां च कन्ने मैं संसार दी नजरां च सूलिया पर चढ़ाया गैया ऐ |GAL	6	15	क्जोकि ना खतणा कन्ने बगैर खतणा ते कुच्छ ऐ, अपर नौई सृष्टि |GAL	6	16	जितणे इस नियमे पर चलगे तिन्हां पर, कन्ने परमात्में दे इस्राएले पर शांति कन्ने दया होंदी रैंह्य |GAL	6	17	गां जो कोई मिन्जो दुख ना दें, क्जोकि मैं यीशु दे दागां जो अपणे शरीरे च लैई फिरदा ऐ |GAL	6	18	हे भाऊओ, म्हारे प्रभु यीशु मसीह दा अनुग्रह तुहां दियां आत्मा रैंह्य | आमीन |