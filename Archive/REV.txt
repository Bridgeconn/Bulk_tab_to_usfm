REV	1	1	यीशु मसीह दा प्रकाशितवाक्य, जेह्ड़ा परमात्में तिसियो इसतांई दित्ता कि अपणे दासां जो सैह गल्लां, जिन्हां गल्लां दा तौली होणा जरूरी ऐ, तिसियो दस्स; कन्ने  तिन्हीं अपणे सुअर्गदूते जो घल्ली करी तिसदिया बजाह ते अपणे दासे यूहन्ने जो दस्सया,REV	1	2	जिन्हीं परमात्में दे वचन कन्ने  यीशु मसीह दी गवाही, मतलब जेह्ड़ा कुच्छ तिन्हीं दिख्या था तिसदी गवाही दित्ती |REV	1	3	धन हन्न सैह जेह्ड़े इस भविष्यवाणिया दे वचने जो पढ़दे हन्न, कन्ने  सैह सुणदे हन्न कन्ने  इस च लिखियां गल्लां जो मनदे हन्न; क्जोकि बग्त नैड़े ऐ |REV	1	4	यूहन्ना दे पास्से ते आसिया दी सत कलेसियां दे नां : तिसदी  ओर ते जेह्ड़ा ऐ कन्ने  जेह्ड़ा था कन्ने  जेह्ड़ा ओणे आळा ऐ; कन्ने  तिन्हां सत आत्मांआं दे पास्से ते तिसदे सिंहासणे दे सामणे हन्न,REV	1	5	कन्ने यीशु मसीह दे पास्से ते जेह्ड़ा वसुआसे जोग्गा गवाह कन्ने मरेयां ते जिंदा होणेआळेयां च पैहिलौठा कन्ने  धरती दे राजेयां दा हाकम ऐ, तुहां जो अनुग्रह कन्ने शांति मिलदी रैंह्य | सैह अहां नैं प्यार रखदा ऐ, कन्ने  तिन्हीं अपणे खूने दिया बजाह ते अहां जो पापां ते छडाया ऐ,REV	1	6	कन्ने अहां जो इक्क राज्ज कन्ने अपणे पिता परमात्में तांई याजक बी बणाई दित्ता;  तिस दी महिमा कन्ने  पराक्रम जुगा जुग रैंह्य | आमीन |REV	1	7	दिखा, सैह बदळां सौगी ओणेआळा ऐ, कन्ने हर इक्क अंख तिसियो दिखगी, अपर जिन्हां नैं तिसियो मारेया था सैह बी तिसियो दिखगे, कन्ने धरती दे सारे कुल तिसदिया बजाह ते हिक्का जिकगे | हाँ | आमीन |REV	1	8	प्रभु परमात्मां, जेह्ड़ा ऐ, कन्ने जेह्ड़ा था कन्ने  जेह्ड़ा ओणेआळा ऐ, जेह्ड़ा सर्वशक्तिमान ऐ, एह ग्लांदा ऐ, “मैंईं अलूफ़ा कन्ने ओमेगा ऐ |REV	1	9	मैं यूहन्ना, जेह्ड़ा तुहां दा भाऊ कन्ने यीशु दे क्लेशे कन्ने राज्ज कन्ने धीरजे च तुहां दा सेहभागी ऐ, परमात्में दे वचन कन्ने यीशु दी गवाही दिया बजाह ते पतमुस नांये दे टापू च था |REV	1	10	मैं प्रभु दे दिन आत्मां च था, कन्ने अपणे पचां तुरही दी एडी बडी उआजा सुणी,REV	1	11	“जेह्ड़ा कुच्छ तू दिखदा ऐ तिसियो कताबा च लिखी करी भविष्वक्तां कलेसियां अल्ल घल्ली दे, अपर इफिसुस कन्ने स्मुरना, कन्ने पिरगमुन, कन्ने थूआतीरा, कन्ने सरदीस, कन्ने फिलदिलफिया, कन्ने लौदोकिया जो |”REV	1	12	ताह्लू मैंईं तिसियो, जेह्ड़ा मिन्जो नैं ग्ला दा था, दिखणे तांई अपणा मुँ फेरया; कन्ने पचां मुड़ी नैं मैंईं सोने दी सत दीप दान दिखे,REV	1	13	कन्ने तिन्हां दीप दानां दे बीच माणु दे पुत्तरे साइयां इक्की मरद जो दिख्या, जेह्ड़ा पैरां तिकर कपड़े पैहने कन्ने  छातिया पर सोने दा पटका बन्नी करी खड़ूतेया था |REV	1	14	तिसदा मुंड कन्ने बाल चीट्टी ऊना कन्ने पाळे साइयां छैल थे, कन्ने तिसदी अंखी अग्गी दी लपटा साइयां थियां |REV	1	15	तिसदे पैर खरे पीतळे साइयां थे जेह्ड़ा माणु भट्टीया च सेकया गैया होयें, कन्ने तिसदे बोल बडे पाणियें साइयां थे |REV	1	16	तिन्हीं अपणे सीधे हत्थे च सत तारे लैयो थे, कन्ने तिसदे मुँमें ते पेनी दूँ धारां आळी तलवार निकळदी थी | तिसदा मुँ इतणा चमकेया था, जिआं सूरज कड़ी धूपा दे बग्त चमकदा ऐ |REV	1	17	जाह्लू मैंईं तिसियो दिख्या तां तिसदे पैरां पर मुड़दे बणी करी पैई गैया | तिन्हीं मिन्जो पर अपणां सज्जा हत्थ रखी करी ग्लाया, “मत डर; मैंईं पैहला कन्ने आखरी कन्ने जिंदा ऐ;REV	1	18	मैं मरी गैया था, कन्ने हुण दिख मैं जुगा जुग जिंदा ऐ; कन्ने मौत कन्ने सुअर्गे दी चाबियां मिन्जो अल्ल हन्न |REV	1	19	इसतांई जेह्ड़ियां गल्लां तैं दिखियां हन्न कन्ने जेह्ड़ियां गल्लां होआ दियां हन्न कन्ने जेह्ड़ि यां गल्लां इसदे बाच होणेआळियां हन्न, तिन्हां सारियां जो लिखी लै |REV	1	20	मतलब तिन्हां सतां तारेयां दा भेद जेह्ड़े तैं मेरे सीधे हत्थे च दिख्या था, कन्ने तिन्हां सतां सोने दे दीप दानां दा भेद : सैह सत तारे सतां कलेसियां दे दूत हन्न, कन्ने सैह सत दीप दान कलेसियां हन्न |REV	2	1	इफिसुस दी कलेसिया दे दूत जो एह लिख : जेह्ड़ा सत तारे अपणे सीधे हत्थे च लैयो हन्न, कन्ने सोने दी सतां दीप दानां दे बीच फिरदा ऐ, सैह एह ग्लांदा ऐ किREV	2	2	मैं तेरे कम्म कन्ने तेरी मेहणत, कन्ने तेरे धीरजे जो जाणदा ऐ; कन्ने एह बी कि तू बुरे लोकां जो दिखी नी सकदा, कन्ने जेह्ड़े अपणे आप्पे जो प्रेरित ग्लांदे हन्न, कन्ने ऐ नी, तिन्हां जो तैं  परखी करी झूठा पाया REV	2	3	तू शबर रखदा ऐ, कन्ने तेरे नांये तांई दुख उठांदे उठांदे थकेया नी |REV	2	4	अपर मिन्जो तेरे वरखलाफ एह ग्लाणा ऐ कि तैं अपणा पैहले साइयां प्यार छड्डी दित्ता ऐ |REV	2	5	इसतांई याद कर कि तू कुत्थू पैया ऐ, कन्ने मन फिरा कन्ने पैहले साइयां कम्म कर | जे तू मन नी फिरांगा तां मैं तिज्जो अल्ल आई करी तेरी दीवटा जो तिसदी जगाह ते हटाई दिंगा |REV	2	6	अपर हाँ, तिज्जो च एह गल्ल तां ऐ कि तू नीकुलइयां दे कम्मां ते नफरत करदा ऐ, जिन्हां ते मैं बी नफरत करदा ऐ |REV	2	7	जिसदे कन्न होन सैह सुणी लैन कि आत्मां कलेसियां नैं क्या ग्लांदा ऐ | जेह्ड़े जय पां, मैं तिस जिन्दगिया दे रूखे च जेह्ड़ा परमात्में दे सुअर्गलोके च ऐ, फळ खाणे जो दिंगा |REV	2	8	"स्मुरना दी कलेसिया दे दूत जो एह लिख: “जेह्ड़ा पैहला कन्ने आखरी ऐ, सैह एह ग्लांदा ऐ किREV	2	9	मैं तेरे क्लेश कन्ने दरिद्रता जो जाणदा ऐ (अपर तू अमीर ऐ), कन्ने जेह्ड़े लोक अपणे आप्पे जो यहूदी ग्लांदे हन्न कन्ने ऐ नी, अपर सैताने दी सभा ऐ, तिन्हां दी निंदा जो बी जाणदा ऐ |REV	2	10	जेह्ड़े दुख तिज्जो झेलणे होंगे, तिन्हां ते मत डर | क्जोकि दिखा सैतान तुहां च कुच्छ जो जेलखाणे च पाणे आळा ऐ तांकि तुहां परखे जान; कन्ने तुहां जो दस दिना तिकर क्लेश चुकणा पोणा | प्राण दैणे तिकर वसुआसी रैह्न, तां मैं तिज्जो जिन्दगिया दा मुकट दिंगा |REV	2	11	जिसदे कन्न होन सैह सुणी लैन कि आत्मां कलेसियां नैं ग्लांदा ऐ | जेह्ड़े जय पान, तिस जो दूई  मौता ते नकसान नी पुज्जगा |REV	2	12	“पिरगमुन दी कलेसिया दे दूत जो एह लिख: “जिस अल्ल दोधारी तलवार ऐ, सैह एह ग्लांदा ऐ किREV	2	13	मैं एह जाणदा ऐ  कि तू औत्थू रैंह्दा ऐ जित्थू सैताने दा सिंहासण ऐ; तू मेरे नांये पर पक्का रैंह्दा ऐ, कन्ने मिन्जो पर वसुआस करणे ते तिन्हां दिनां च बी पचां नी हटेया जिन्हां च मेरा वसुआसे जोग्गा गवाह अन्तिपास, तुहां दे बीच तिसा जगाह पर मारेया था जित्थू सैतान रैंह्दा ऐ |REV	2	14	अपर मिन्जो तेरे वरखलाफ कुच्छ गल्लां ग्लाणियां हन्न, क्जोकि तिज्जो अल्ल कुच्छ ऐदेय हन्न, जेह्ड़े बिलाम दी शिक्षा जो मनदे हन्न, जिन्हीं बालाक जो इस्राएलियां दे अग्गे ठोकरा दी बजाह रखणा सखाया कि सैह मूर्तियां पर चढ़ाई गैई चीज्ज खान कन्ने व्यभिचार करन |REV	2	15	तिआं ई तिज्जो अल्ल कुच्छ ऐदेय हन्न, जेह्ड़े नीकुलइयां दी शिक्षा जो मनदे हन्न |REV	2	16	मन फिरा, नी तां मैं तिज्जो अल्ल तौली ई आई करी अपणे मुँमें दी तलवारा नैं तिन्हां सौगी लड़गा |REV	2	17	जिसदे कन्न होन सैह सुणी लैन कि आत्मां कलेसियां नैं क्या ग्लांदा ऐ | जेह्ड़े जय पान, तिन्हां  जो मैं गुप्त मने ते दिंगा, कन्ने तिसियो इक्क चिट्टा पत्थर बी दिंगा; कन्ने तिस पत्थरे पर इक्क नां लिख्या होंगा, जिसियो तिसदे लैणेआळे दे बगैर होर कोई नी जाणगा |REV	2	18	थुआतीरा दी कलेसिया दे दूत जो एह लिख : “परमात्में दा पुत्तर जिसदी अंखी अग्गी दी लपटा साइयां, कन्ने जिसदे पैर खरे पीतले साइयां हन्न, सैह एह ग्लांदा ऐ किREV	2	19	मैं तेरे कम्मां, तेरे प्यार कन्ने वसुआस कन्ने सेवा कन्ने शबरे जो जाणदा ऐ कन्ने एह बी कि तेरे पिछले कम्म पैहलां ते बधी करी हन्न |REV	2	20	अपर मिन्जो तेरे वरखलाफ एह ग्लाणा ऐ कि तू तिसा जणासा इजेबेले जो रैंह्णा दिंदा ऐ जेह्ड़ी अपणे आप्पे जो भविष्यवक्ता ग्लांदी ऐ, कन्ने मेरे दासां जो व्यभिचार करणे ते मूर्तियां दे अग्गे चढ़ाई गैई चीज्ज खाणा सखांदी ऐ |REV	2	21	मैंईं तिस जो मन फिराणे तांई मौका दित्ता, अपर सैह अपणे व्यभिचारे ते अपणा मन फिराणा नी चाहंदी |REV	2	22	दिख, मैं तिसियो रोगे नैं पीड़ित करणा; कन्ने जेह्ड़े तिस सौगी व्यभिचार करदे हन्न जे सैह बी  तिसा दे कम्मां ते मन नी फिरागें तां तिन्हां जो बडे क्लेशे च पांगा |REV	2	23	मैं तिसदे बच्चेयां जो मारी दिंगा; ताह्लू सारी कलेसियां जाणी लेंगियां कि दिले जो कन्ने मने जो  परखणेआळा मैंईं ऐ, कन्ने मैं तुहां च हर इक्की जो तिसदे कम्मां मताबक बदला दिंगा |”REV	2	24	अपर तुहां थुआतीरा दे बाकी लोकां ते, जितणे इसा शिक्षा जो नी मनदे कन्ने तिन्हां गल्लां ग्लांदे  हन्न, नी जाणदे, मैं एह ग्लांदा ऐ कि मैं तुहां पर होर भार नी पांगा |REV	2	25	अपर हाँ, जेह्ड़ा तुहां अल्ल ऐ तिसजो मेरे ओणे तिकर पकड़ी रखा |REV	2	26	जेह्ड़ा जय पां कन्ने मेरे कम्मां दे तरीके आखरी तिकर करदा रैंह्य, मैं तिसियो जाति जाति दे लोकां पर हक्क दिंगा,REV	2	27	कन्ने सैह लोहे दा राजदंड लैई करी तिन्हां पर राज्ज करगा, जिस तरांह कुमाहर दे चिक्का दे भांडे चकनाचूर होई जांदे हन्न : जिआं कि मैं बी ऐदेया ई हक्क अपणे पिता ते पाया ऐ;REV	2	28	कन्ने मैं तिसियो भ्यागा दा तारा दिंगा |REV	2	29	जिसदे कन्न होन, सैह सुणी लैन कि आत्मां कलेसियां नैं क्या ग्लांदा ऐ | REV	3	1	सरदीसे दी कलेसिया दे दूत जो एह लिक्ख : “जिस अल्ल परमात्में दी सत आत्मांयें कन्ने सत तारे हन्न, सैह एह ग्लांदा ऐ कि मैं तेरे कम्मां जो जाणदा ऐ : तू जिंदा तां ऐ,  अपर ऐ मरेया होया |REV	3	2	जागदे रैह्या, कन्ने तिन्हां चीज्जां जो जेह्ड़ियां बाकी रैंह्यी गैईयां हन्न कन्ने जेह्ड़े मिटणे जो हन्न, तिन्हां जो मजबूत कर; क्जोकि मैं तेरे कुसी बी कम्मे जो अपणे परमात्में दे नैड़ैं पूरा नी पाया |REV	3	3	इसतांई याद कर कि तैं कदेयी शिक्षा हासल कित्ती कन्ने सुणियो थी, कन्ने तिस च बणी रैंह्य  कन्ने मन फिरा | जे तू जागदा नी रैंह्गा तां मैं चोरे साइयां आई जांगा कन्ने तू कदी बी नी जाणी पांगा कि मैं कुस बग्त तिज्जो पर आई पोंगा |REV	3	4	अपर हाँ, सरदीस च तेरे ऐत्थू कुच्छ ऐदेय लोक हन्न जिन्हां नैं अपणे अपणे कपड़े बुरे नी कित्ते, सैह चीट्टे कपड़े पैहनी करी मिन्जो सौगी घूमगे, क्जोकि सैह इस जोग्गे हन्न |REV	3	5	जेह्ड़ा जय पां तिसियो इस तरांह चीट्टा कपड़ा पैहनाया जांगा, कन्ने मैं तिसदा नां जिन्दगिया दी कताबा च कुसी बी रीति नैं नी कटगा; अपर तिसदा नां अपणे पिता कन्ने तिसदे सुअर्गदूतां दे सामणे मन्नी लेंगा |REV	3	6	जिन्हां दे कन्न होन सैह सुणी लैन कि आत्मां कलेसियां नैं क्या ग्लांदा ऐ |REV	3	7	“फिलदिफिया दी कलेसिया दे दूत जो एह लिख: “जेह्ड़ा पवित्र कन्ने सच ऐ, कन्ने जेह्ड़ा दाउदे दी चाबी रखदा ऐ, जिसदे खोलेयो जो कोई बंद नी करी सकदा कन्ने बंद कित्तेयो जो कोई खोली नी सकदा, सैह एह ग्लांदा ऐ किREV	3	8	मैं तेरे कम्मां जो जाणदा ऐ; दिक्ख, मैं तेरे सामणे इक्क दुरआजा खोली रखेया ऐ, जिसियो कोई बंद नी करी सकदा; तेरी सामर्थ थोड़ी देह्यी तां ऐ, भिरी बी तैं मेरे वचना दा पालण कित्ता ऐ कन्ने मेरे नांये दा मन्ना नी कित्ता |REV	3	9	दिख, मैं सैतान दे तिन्हां सभा आळेयां जो तेरे वशे च करी दिंगा जेह्ड़े यहूदी बणी बैठेयो हन्न, अपर ऐ नी अपर झूठ ग्लांदे हन्न, दिख मैं इआं करगा कि सैह आई करी तेरे पैरां पर पोंगे  कन्ने एह जाणी लेंगे कि मैं तिज्जो नैं प्यार रखया ऐ |REV	3	10	तैं मेरे धीरजे दे वचने जो थामेया ऐ, इसतांई मैं बी तिज्जो परीक्षा दे तिस बग्त बचाई रखगा जेह्ड़ा धरती पर रैंह्णे आळेयां जो परखणे तांई सारे संसारे पर ओणेआळा ऐ |REV	3	11	मैं तौली ई ओणेआळा ऐ; जेह्ड़ा कुच्छ तिज्जो अल्ल ऐ तिसियो पकड़ी रख कि कोई मुकटे जो खोई नी लैं |REV	3	12	जेह्ड़े जय पान तिसियो मैं अपणे परमात्में दे मंदरे च इक्क खंभा बणागा, कन्ने सैह भिरी कदी बाहर नी निकळगा; कन्ने मैं अपणे परमात्में दा नांअ कन्ने अपणे परमात्में दे सैहरे मतलब नौये यरूशलेम दा नां, जेह्ड़ा मेरे परमात्में सौगी सुअर्गे प ते लौणेआळा ऐ, कन्ने अपणा नौआ नां तिस पर लिखगा |REV	3	13	जिन्हां दे कन्न होन सैह सुणी लैन कि आत्मां कलेसियां नैं क्या ग्लांदा ऐ |REV	3	14	लौदिकिया दी कलेसिया दे दूत जो एह लिख : “जेह्ड़ा आमीन कन्ने वसुआसे जोग्गा कन्ने  सच्चा गवाह ऐ, कन्ने परमात्में दी सृष्टि दा मूल बजाह ऐ सैह एह ग्लांदा ऐ किREV	3	15	मैं तेरे कम्मां जो जाणदा ऐ कि तू ना तां ठंडा ऐ कन्ने ना तता : खरा होंदा कि तू ठंडा या तता होंदा |REV	3	16	इसतांई कि तू गुणगुणा ऐ, कन्ने ना ठंडा ऐ कन्ने ना तता, मैं तिज्जो अपणे मुँमें च कडणे पर ऐ |REV	3	17	तू ग्लांदा ऐ कि मैं अमीर ऐ कन्ने अमीर होई गैया ऐ कन्ने मिन्जो कुसा चिज्जा दी कमी नी; कन्ने एह नी जाणदा कि तू अभागा कन्ने गंदा कन्ने कंगाल कन्ने अन्ना कन्ने नंगा ऐ |REV	3	18	इसतांई मैं तिज्जो सम्पति दिंदा ऐ कि अग्गी च तपेया सोना मिन्जो खरीदी लकरी कि तू अमीर होई जां, कन्ने चीट्टे कपड़े लैई लै कि पैहनी करी तिज्जो अपणे नंगेपन दी शर्म नी होयें, कन्ने  अपणी अंखी च लगाणे तांई सुर्मा लै कि तू दिखणा लग्गें |REV	3	19	मैं जिन्हां जिन्हां नैं प्यार करदा ऐ, तिन्हां सारे जो घबराहट कन्ने फटकार दिंदा ऐ; इसतांई तू तौल कर कन्ने मन फिरा |REV	3	20	दिख, मैं दुरआजे पर खड़ूतेया ठोरदा ऐ; जे कोई मेरी उआज सुणी करी दुरआजे खोलगा, तां मैं तिस अल्ल अंदर आई करी तिस सौगी खाणा करगा खांगा, कने सैह मिन्जो सौगी खांगा |REV	3	21	जेह्ड़ा जय पां मैं तिसियो अपणे सौगी अपणे सिंहासणे पर बैठांगा, जिआं मैं बी जय पाई करी अपणे पिता सौगी तिसदे सिंहासणे पर बैठी गैया |REV	3	22	जिन्हां दे कन्न होन सैह सुणी लैन कि आत्मां कलेसियां नैं क्या ग्लांदा ऐ | REV	4	1	इन्हां गल्लां दे बाद जेह्ड़ी मैं नजर कित्ती तां क्या दिखदा ऐ कि सुअर्गे च इक्क दुरआजा खुलेया ऐ, कन्ने जिसजो मैं ने पैहले तुरही दे शब्द नैं अपणे सौगी गल्लां करदे सुणेया था, सैही ग्लांदा ऐ, “ऐत्थू ऊपरआई जा; कन्ने मैं सैह गल्लां तिज्जो दस्सगा, जिन्हां दा इन्हां गल्लां दे बाद पूरा होणा जरूरी ऐ |”REV	4	2	चट आत्मां च आई गैया; कन्ने क्या दिखदा ऐ कि इक्की सिंहासण सुअर्गे च रखया ऐ, कन्ने  तिस सिंहासण पर कोई बैठया ऐ |REV	4	3	जेह्ड़ा तिसपर बैठया ऐ सैह यशब कन्ने माणिक्य साइयां दुस्सदा ऐ, कन्ने तिस सिंहासणे दे चौनी पास्सें मरकते साइयां इक्क मेघधनुष दुस्सदा ऐ |REV	4	4	तिस सिंहासणे दे चौनी पास्सें चौबी सिंहासण हन्न; कन्ने इन्हां सिंहासणा पर चौबी पराणे चीट्टे कपड़े पैहनी नैं बैठेयो हन्न, कन्ने तिन्हां दे मुंडा पर सोने दे मुकट हन्न |REV	4	5	तिस सिंहासणे च बिजलियां कन्ने गर्जन निकलदी ऐ कन्ने सिंहासणे सामणे अग्गी दे सत दिय्ये बळदे हन्न, सैह परमात्में दी सत आत्मां हन्न,REV	4	6	कन्ने तिस सिंहासणे सामणे मन्ना बिल्लौर साइयां शीशे दा समंदर ऐ | सिंहासणे दे बीच कन्ने  सिंहासण दे चौनी पास्सें चार प्राणी हन्न, जिन्हां दे अगां बी पचां अंखी ई अंखी हन्न |REV	4	7	पैहला माणु शेरे साइयां ऐ, कन्ने दूया प्राणी भेड़‌ूये साइयां ऐ, त्रीआ प्राणीये दा मुँ माणुये साइयां ऐ, कन्ने चौथा प्राणी उड़दे उकाबे साइयां ऐ |REV	4	8	चौनी प्राणियां दे छै छै पंख हन्न, कन्ने चौनी पास्सें कन्ने अंदर अंखी ई अंखी हन्न; कन्ने सैह रात दिन बगैर आराम कित्तेयो एह ग्लांदे रैंह्दे हन्न, "पवित्र, पवित्र, पवित्र प्रभु परमात्में , सर्वशक्तिमान, जेह्ड़ा था कन्ने जेह्ड़ा ऐ कन्ने जेह्ड़ा ओणेआळा ऐ |”REV	4	9	जाह्लू सैह प्राणी तिसदी जेह्ड़ा सिंहासणे पर बैठया ऐ, कन्ने जेह्ड़ा जुगा जुग जिंदा ऐ, महिमा कन्ने आदर कन्ने धन्यवाद करगे;REV	4	10	ताह्लू चौबीसों पराणे सिंहासणे पर बैठणेआळे सामणे टिरी पोणा, कन्ने तिसि जो जेह्ड़े जुगा जुग तिकर जिंदा ऐ प्रणाम करगे; कन्ने सैह अपणे अपणे मुकट सिंहासणे सामणे एह ग्लांदे होये रखी दिंगे,REV	4	11	कि म्हारे प्रभु कन्ने परमात्मां, तू ई महिमा कन्ने आदर कन्ने सामर्थी जोग्गा ऐ, क्जोकि तैं ईं सब चीज्जां बणाईयां कन्ने सैह तेरिया इच्छा ते थी कने बणाईयां हन्न |REV	5	1	जेह्ड़ा सिहांसणे पर बैठया था, मैं तिसदे खब्बे हत्थे च इक्क कताब दिखी जेह्ड़ी अंदरे ते कन्ने बाहरे ते लिखियो थी, कन्ने सैह सत मोहरां लगाई करी बंद कितियो थी |REV	5	2	भिरी मैं इक्क ताकतवर सुअर्गदूते जो दिख्या जेह्ड़ा ऊचिया उआजा च एह प्रचार करदा था, “इसा कताबा जो खोलणे कन्ने तिसदियां मोहरां तोड़णे जोग्गा कुण ऐ?”REV	5	3	अपर ना सुअर्गे च, ना धरतिया पर, ना धरतिया दे थलै कोई तिसा कताबा जो खोलणे या तिसा पर नजर पाणे जोग्गा निकळेया |REV	5	4	ताह्लू मैं जोरे जोरे नैं रोणा लग्गा, क्जोकि तिसा कताबा जो खोलणे या तिसा पर नजर पाणे जोग्गा कोई नी मिलेया |REV	5	5	इसा गल्ला पर तिन्हां सयाणेयां च इक्की मिन्जो नैं ग्लाया , “मत रो; दिख, यहूदा दे गोत्रे दा सैह शेर जेह्ड़ा दाऊदे दा मूल ऐ, तिसा कताबा जो खोलणे कन्ने तिसदियां सतां मोहरां जो तोड़णे तांई जयवंत होया ऐ |”REV	5	6	ताह्लू मैंईं तिस सिहांसणे कन्ने चौनी माणुआं कन्ने तिन्हां स्याणेयां दे बीच, मन्ना इक्क मारेया इक्क मेम्ना खड़ूतेया दिख्या | तिसदे सत सींग कन्ने सत अंखी थी; एह परमात्में दी सत आत्मां हन्न जेह्ड़ियां सारिया धरतिया पर घल्ली दित्तियां हन्न |REV	5	7	तिन्हीं आई करी तिसदे खब्बे हत्थें जेह्ड़ा सिहांसणे पर बैठया था, सैह कताब लैई लेई |REV	5	8	जाह्लू तिन्हीं कताब लैई लेई, तां सैह चारो माणु कन्ने चौबी स्याणे तिस मेम्ने सामणे पैई गै | तिन्हां च हर इक्की दे हत्थे च बाजे कन्ने धूप, जेह्ड़े पवित्र लोकां दी प्रार्थना हन्न कन्ने भरौयो सोने दे कटोरे थे |REV	5	9	सैह एह नौआ गीत गाणां लग्गे, “तू इसा कताब जो लैणे, कन्ने इसदी मोहरां खोलणे जोग्गा ऐ, क्जोकि तैंईं बध होई करी अपणे खूने नैं हर इक्क कुल कन्ने भासा कन्ने लोक कन्ने जाति च परमात्में तांई लोकां जो खरीदी लैया ऐ;REV	5	10	कन्ने तिन्हां जो म्हारे परमात्में तांई इक्क राज्ज कन्ने याजक बणाया कन्ने सैह धरतिया पर राज्ज करदे हन्न |”REV	5	11	जाह्लू मैं दिख्या, तां तिस सिंहासणे कन्ने तिन्हां प्राणियां कन्ने तिन्हां स्याणेयां दे चौनी पास्सें मते सारे सुअर्गदूतां दी उआज सुणी, जिन्हां दी गिणती लखां कन्ने करोड़ां दी थी,REV	5	12	कन्ने सैह जोरे जोरे नैं ग्लांदे थे, “बलिदान कित्या मेम्ना ई सामर्थ कन्ने धन कन्ने ज्ञान कन्ने ताकत कन्ने आदर कन्ने महिमा कन्ने धन्यावाद दे जोग्गा ऐ |”REV	5	13	भिरी मैं सुअर्गे च कन्ने धरतिया पर कन्ने धरतिया थलै कन्ने समंदरे दी सारी बणांईयां चीज्जां जो, कन्ने सब कुच्छ जेह्ड़ा तिन्हां च ऐ, एह ग्लांदे सुणेयां, “जेह्ड़ा सिंहासणे पर बैठया ऐ तिसदा कन्ने मेम्ने दा धन्यावाद कन्ने आदर कन्ने महिमा कन्ने राज्ज जुगा जुग रैंह्य |”REV	5	14	कने चौनी प्राणियां नैं आमीन ग्लाया, कने स्याणेयां पैई करी दंडवत कित्ता |REV	6	1	भिरी मैं दिख्या कि मेम्ने तिन्हां सतां मोहरां ते इक्की जो खोलया; कन्ने तिन्हां चौनी प्राणियां च इक्क गर्जने दी उआज सुणी, “आ!”REV	6	2	मैं नजर चुकी, कने दिख्या कि इक्क चिट्टा घोड़ा ऐ, कन्ने तिसदा सवारे दे हत्थे च  धनुष ऐ; कन्ने तिसियो इक्क मुकट दित्या, कन्ने सैह जय करदा करदा निकळेया कि होर बी  जय हासल करन |REV	6	3	जाह्लू तिन्हीं दूई मोहर खोली, तां मैं दूये प्राणी जो एह ग्लांदे सुणेया, “आ |”REV	6	4	भिरी इक्क घोड़ा निकळेया जेह्ड़ा लाले रंगे दा था; तिसदे सवारे जो एह हक्क दित्या कि धरतिया पर ते मेल मिलाप जो चुकी लै, तांकि लोक इक्की दूये दा कत्ल करन; कन्ने तिसियो इक्क बडी तलवार दित्ती गैई |REV	6	5	जाह्लू तिन्हीं त्री मोहर खोली, तां मैं त्रीये प्राणी जो एह ग्लांदे सुणेया, “आ |” मैं नजर चुकी, कन्ने दिख्या इक्क काला घोड़ा ऐ, कन्ने तिसदे सवारे दे हत्थे च इक्क त्रकड़ी ऐ;REV	6	6	कन्ने मैं तिन्हां चौनी प्राणियां दे बीच इक्क शब्द एह ग्लांदे सुणेया, दीनार दा सेर भर कणक कन्ने दीनारे दा त्रे सेर जौं,  अपर तेल कन्ने अंगूरा दे रसे दा नकसान मत करणा |REV	6	7	जाह्लू तिन्हीं चौथी मोहर खोली, तां मैंईं चौथे प्राणी जो एह ग्लांदे सुणेया, “आ |”REV	6	8	मैं नजर चुकी, कन्ने दिख्या कि इक्क पीला रंगे दा घोड़ा ऐ; कन्ने तिसदे सवारे दा नां मौत ऐ, कन्ने अधोलोक तिसदे पचां पचां ऐ; कन्ने तिन्हां जो धरतिया दे इक्क चौथे हिस्से पर एह हक्क दित्या कि तलवार, कन्ने अकाल, कन्ने मरी, कन्ने धरतिया दे बणपशुआं दिया बजाह ते लोकां जो मारी दै |REV	6	9	जाह्लू तिन्हीं पंजमी मोहर खोली, तां मैं वेदी दे थलै तिन्हां दे प्राणां जो दिख्या जेह्ड़ा परमात्में  दे वचना दिया बजाह ते कन्ने तिसा गवाहिया दिया बजाह ते जेह्ड़ी तिन्हां नैं दित्तियो थी कत्ल कित्तेयो थे |REV	6	10	तिन्हां जोरे जोरे नैं ग्लाया , “हे सुआमी, हे पवित्र कन्ने सच; तू काह्लू तिकर न्याय नी करगा? कन्ने धरतिया दे रैंह्णेआळेयां ते म्हारे खूने दा बदला काह्लू तिकर नी लेंगा?”REV	6	11	तिन्हां च हर इक्की जो चिट्टा कपड़ा दित्ता गैया, कन्ने तिन्हां नैं ग्लाया गैया कि होर थोड़ी देरा तिकर अराम करा, जाह्लू तिकर कि तुहां दे संगी दास कन्ने भाऊ जेह्ड़े तुहां साइयां कत्ल होणे आळे हन्न तिन्हां दी गिणती बी पूरी नी होई जां |REV	6	12	जाह्लू तिन्हीं छेमी मोहर खोली, तां मैंईं दिख्या कि इक्क बडा हिल्लण होया, कन्ने सूरज कम्बले साइयां काला कन्ने पूरा चंद्रमा खूने साइयां होई गैया |REV	6	13	अम्बरे दे तारे धरतिया पर इआं पै जिआं बडे तूफाने नैं हिल्ली करी धूड़े दे रूखे ते कच्चे फळ झड़दे हन्न |REV	6	14	अम्बर इआं खिसकी गैया जिआं कागज लपेटणे ते खिसकी जांदा ऐ; कन्ने हर इक्क प्हाड़ कन्ने टापू अपणी अपणी जह्गा ते खिसकी गैया |REV	6	15	ताह्लू धरतिया दे राजे, कन्ने परधान, कन्ने सरदार, कन्ने अमीर कन्ने सामर्थी लोक, कन्ने हर इक्क दास कन्ने हर इक्क अजाद प्हाड़ां दी गुफां च कन्ने चट्टाना च जाई लुक्के,REV	6	16	कन्ने प्हाड़ां कन्ने चट्टाना नैं ग्लाणा लग्गा, “अहां पर पैई जा; कन्ने अहां जो तिसदे मुँमें ते जेह्ड़ा सिंहासणे पर बैठया ऐ, कन्ने मेम्ने दे प्रकोपे ते लक्काई लैया |REV	6	17	क्जोकि तिसदे प्रकोपे दा भयानक दिन आई रैह्या ऐ, हुण कुण ठेहरी सकदा ऐ |REV	7	1	इसदे बाद मैं धरतिया दे चौनी कोणेयां पर चार सुअर्गदूत खड़ूतेयो दिखे | सैह धरतिया दी सारिया हौआं जो पकड़ी करी खड़ूतेयो थे | तांकि धरतिया या समंदरे या कुसी रूखे च हौआ नी चलैं |REV	7	2	भिरी मैं इक्क होर सुअर्गदूते जो जिंदे परमात्में दी मोहर लैई करी पूरब दे पास्से ते ओंदे दिख्या; तिन्हीं तिन्हां चौनी सुअर्गदूतां नैं जिन्हां जो धरती कन्ने समंदरे दा नकसान करणे दा हक्क दित्या था, जोरे नैं ग्लाया,REV	7	3	“जाह्लू तिकर अहां अपणे परमात्में दे दासां दे मत्थे पर मोहर नी लगाई दैन, ताह्लू तिकर धरती कन्ने समंदर कन्ने रूखां दा नकसान मत करदे |”REV	7	4	जिन्हां पर मोहर दितियो थी मैं तिन्हां दी गिणती सुणी, इस्राएले दियां औलांदा दे सारे गोत्रां च इक्क लख चौताली हजारां पर मोहर दित्ती गैई:REV	7	5	यहूदे दे गोत्रे च बाराह हजार पर मोहर दित्ती गैई; रूबेन दे गोत्रे च बाराह हजार पर, गाद दे गोत्रे च बाराह हजारां पर |REV	7	6	आशेर दे गोत्रे च बाराह हजार पर, नपूताली दे गोत्रे च बाराह हजारां पर, मनश्शिह दे गोत्रे च बाराह हजारां पर,REV	7	7	शमौने दे गोत्रे च बाराह हजारां पर, लेविये दे गोत्रे च बाराह हजारां पर, इस्साकार दे गोत्रे च बाराह हजारां पर,REV	7	8	जबूलून दे गोत्र च बाराह हजारां पर, यूसुफे दे गोत्र बाराह हजारां पर, कन्ने बिन्यामीन दे गोत्रे च बाराह हजारां पर मोहर दित्ती गैई |REV	7	9	इसदे बाद मैं नजर चुकी, कन्ने दिख्या, हर इक्क जाति कन्ने कुल कन्ने लोक कन्ने भासा च इक्क ऐदेयी बडी भीड़, जिसियो कोई गिणी नी सकदा था, चिट्टा कपड़ा पैहनेयो कन्ने अपणे हत्थां च खजूरे दियां डालियां लैई करी सिंहासणे सामणे कन्ने मेम्ने सामणे खड़ूतियो ऐREV	7	10	कन्ने जोरे जोरे नैं डडी करी ग्लांदियां हन्न, “ उद्धारे तांई म्हारे परमात्में दा, जेह्ड़ा सिंहासणे पर बैठया ऐ, कन्ने मेम्ने दी जय जय कार होयें |”REV	7	11	कन्ने सारे सुअर्गदूत तिस सिंहासणे कन्ने स्याणेयां कन्ने चौनी प्राणियां दे चौनी पास्से खड़ूतेयो हन्न; भिरी सैह सिंहासणे सामणे मुँमें भार पैई गै कन्ने परमात्में जो प्रणांम करी नैं ग्लाया,REV	7	12	“आमीन! म्हारे परमात्में दी स्तुति कन्ने महिमा कन्ने ज्ञान कन्ने धन्यावाद कन्ने आदर कन्ने सामर्थ कन्ने ताकत जुगा जुग बणी रैंह्य | आमीन |”REV	7	13	इसा गल्ला पर स्याणेयां च इक्की मिन्जो नैं ग्लाया, एह चीट्टे कपड़े लगाई करी कुण हन्न? कन्ने क्तांह ते आये हन्न?”REV	7	14	मैं तिस नैं ग्लाया, “हे सुआमी, तू ई जाणदा ऐ |” तिन्हीं मिन्जो नैं ग्लाया, “एह सैह हन्न, जेह्ड़े तिस महाक्लेशे च निकळी करी आयेयो हन्न इन्हां अपणे अपणे कपड़े मेम्ने दे खूने च धोई करी चीट्टे कितेयो हन्न |REV	7	15	इसा बजाह ते सैह परमात्में दे सिंहासणे सामणे हन्न, कन्ने तिसदे मंदरे च दिन रात तिसदी  सेवा करदे हन्न, कन्ने जेह्ड़ा सिंहासणे पर बैठया ऐ, सैह तिन्हां दे ऊपर अपणा अपणा तम्बू ताणगा |REV	7	16	सैह भिरी भूखे कन्ने प्यासे नी होंगे; कन्ने ना तिन्हां पर धूप, ना कोई तपण पोंगी |REV	7	17	क्जोकि मेम्ना जेह्ड़ा सिंहासणे दे बीच खड़ूतेया ऐ तिन्हां दी रखवाळी करगा; कने तिन्हां जो जिन्दगी रूपी पाणी दे छरुड़ू अल्ल लैई जा करगा, कन्ने परमात्में तिन्हां दी अंखी दा सारा पाणी पुंन्जी दिंगा | REV	8	1	जाह्लू तिन्हीं सतमी मोहर खोली, तां सुअर्गे च आधे घंटे तिकर सन्नाटा छाई गैया |REV	8	2	ताह्लू मैं तिन्हां सतो सुअर्गदूतां जो दिख्या जेह्ड़े परमात्में सामणे खड़ूतेयो रैंह्दे हन्न, कन्ने तिन्हां जो सत तुरहियां दित्तियां हन्न |REV	8	3	भिरी इक्क होर सुअर्गदूत सोने दा धूपदान लैई करी आया, कन्ने वेदी दे नैड़े खड़ौई गैया; कन्ने तिस जो बडा धूप दित्ता गैया कि सब पवित्र लोकां दी प्रार्थना सौगी सोने दी तिस वेदी पर, जेह्ड़े सिंहासणे सामणे हन्न चढ़ान |REV	8	4	तिस धूपे दा धूँ पवित्र लोकां दी प्रार्थना सौगी सुअर्गदूत दे हत्थे सौगी परमात्में सामणे पुज्जी गैया |REV	8	5	ताह्लू सुअर्गदूतें धूपदान लैई करी तिस च वेदी दी अग्ग भरी कन्ने धरती पर पाई दित्ती; कन्ने गर्जन सौगी कन्ने बिजलियां कन्ने हिल्लण होणा लग्गे |REV	8	6	ताह्लू सैह सतो सुअर्गदूतां जिन्हां अल्ल सत तुरहियां थी तिन्हां जो बजाणे जो त्यार होये |REV	8	7	पैहले सुअर्गदूतें तुरही बजाई, कन्ने खूने नैं मिलेयो ओले कन्ने अग्ग पैदा होई, कन्ने धरतिया पर पाई दित्ती; कन्ने धरती दा इक्क त्रीआ हिस्सा फकौई गैया, कन्ने रुखां दा इक्क त्रीआ हिस्सा फकौई गैया, कन्ने सारी हरी घास बी जळी गैई |REV	8	8	दूये सुअर्गदूतें तुरही बजाई, तां मन्ना अग्गी नैं जळदा इक्क बडा प्हाड़ समंदरे च पाई दित्ता; कन्ने समंदर दा इक्क त्रीआ हिस्सा खून होई गैया,REV	8	9	कन्ने समंदरे दे इक्के हिस्से दे प्राणी मरी गै कन्ने इक्क त्रीये हिस्से दे चाह्ज नष्ट होई गै |REV	8	10	त्रीयें सुसर्गदूतें तुरही बजाई, कन्ने इक्क बडा तारा जेह्ड़ा मशाला साइयां जळदा था सुअर्गे ते टूटेया, कन्ने नदी दा इक्क त्रीये हिस्से पर कन्ने पाणी दे झरने पर आई पैया |REV	8	11	तिस तारे दा नां नागदौना ऐ; कन्ने इक्क त्रीआ हिस्सा पाणी नागदौने साइयां कौड़ा होई गैया, कन्ने बड़े माणु तिस पाणी दे कौड़े होई जाणे ते मरी गै |REV	8	12	चौथे सुअर्गदूतें तुरही बजाई, कन्ने सूरजे दा इक्क त्रीआ हिस्सा, कन्ने चन्द्रमे दा इक्क त्रीआ हिस्सा कन्ने तारेयां दे इक्क त्रीये हिस्से आपति आई, ऐत्थू तिकर तिन्हां दा इक त्रीआ हिस्सा अंग नैहरा होई गैया कन्ने दिन दा इक्क त्रीआ हिस्सा परगड़ा नी रैह्या, कन्ने तिआं ई राती च बी |REV	8	13	जाह्लू कि मैंईं भिरी दिख्या, तां अम्बरे दी बीच इक्क उकाबे जो उड़दे कने जोरे जोरे नैं एह ग्लांदे सुणेयां, ‘तिन्हां सुअर्गदूतां दी तुरही दिया बजाह ते जिसा दा बजाणा अल्ली बाकि ऐ धरतिया दे रैह्णेआळेयां पर हाय, हाय, हाय, !”REV	9	1	ताह्लू पंजमे सुअर्गदूतें तुरही बजाई, तां मैं सुअर्गे ते धरतिया पर इक्क तारा पौंदा दिख्या, कन्ने तिसियो अथाह कुंड दी चाबी दित्ती |REV	9	2	तिन्हीं अथाह कुंड खोलया, कन्ने कुंडे च बडिया भट्टिया साइयां धुआं उठेया, कन्ने कुंडे दे धुयें नैं सूरज कन्ने हौआ अन्धकारमय होई गै |REV	9	3	तिस धुयें नैं धरतिया पर टिड्डीयां निकळियां, कन्ने तिन्हां जो धरतिया दे डगुंआं साइयां ताकत दित्ती गैई |REV	9	4	तिन्हीं ग्लाया कि ना तां धरतिया दे घासे जो, ना कुसी हरियालिया जो, ना कुसी रूखे जो नकसान पुज्जा, सिर्फ तिन्हां माणुआं जो नकसान पुज्जा जिन्हां दे मत्थे पर परमात्में दी मोहर नी ऐ REV	9	5	तिन्हां लोकां जो जान्नी ते मारणे दा नी अपर पंज मीह्ने तिकर दर्द दैणे दा हक्क दित्या | कन्ने तिन्हां दी दर्द ऐदेयी थी जिआं डंगु दे डंग मारणे ते माणुये जो होंदी ऐ |REV	9	6	तिन्हां दिनां च माणु मौता जो तोपणा पर नी मिलणी ऐ; कन्ने मरणे दी इच्छा करगे, कन्ने मौत तिन्हां ते नठगी |”REV	9	7	तिन्हां टिड्डीयां दे अकार लड़ाईया तांई त्यार कित्तेयो घोड़ेयां साइयां थे, कन्ने तिन्हां दे सरां पर मन्ना सोने दे मुकट थे; कन्ने तिन्हां दे मुं माणुआं साइयां थे |REV	9	8	तिन्हां दे बाळ जणांसा दे बाळां साइयां कन्ने दंद शेरां दे दंदा साइयां थे |REV	9	9	तिन्हां लोहे दी झिलम पैहनियो थी; कन्ने तिन्हां दे पंखा दी उआज ऐदेयी थी जिआं रत्थां कन्ने मते घोड़ेयां दे दौड़णे दी उआज ओंदी थी |REV	9	10	तिन्हां दी दी पूंछ डंगुआं साइयां थी कन्ने तिन्हां च डंग था, कन्ने तिन्हां जो पंज मीह्ने तिकर माणुआं जो दुख दैणे दी सामर्थ मिलियो थी, सैह तिन्हां दिया पूंछा च थी |REV	9	11	अथाह कुंड दा दूत तिन्हां दा राजा था; तिसदा नां इब्रानी च अबद्दोन, कन्ने यूनानी च अपुल्लयोन ऐ |REV	9	12	पैहला संकट बितिया, दिखा, हुण इसदे बाद दो संकट होर ओणे आळे हन्न |REV	9	13	जाह्लू छैमे सुअर्गदूतें तुरही बजाई तां सोने दी वेदी जेह्ड़ी परमात्में सामणे ऐ तिसदे सींगा च मैं इक्क ऐदेयी उआज सुणीREV	9	14	मन्ना कुणकी छैमे सुअर्गदूते नैं  जिसी अल्ल तुरही थी, ग्ला दा, “तिन्हां चार सुअर्गदूतां जो जेह्ड़ी बडे नदी फुरात अल्ल बन्नेयो हन्न, खोली दे |”REV	9	15	सैह चारो दूत खोली दित्ते जेह्ड़े तिस बग्त कन्ने दिन, कन्ने मीह्ने, कन्ने साले तांई माणुआं दा इक्क त्रीआ हिस्सा मारी दैणे जो त्यार कित्तेयो थे |REV	9	16	तिन्हां दी फौजा दे सवारां दी गिणती बी करोड़ां थी; मैं तिन्हां दी गिणती सुणी |REV	9	17	मिन्जो इस दर्शने च घोड़े कन्ने तिन्हां दे ऐदेय सवार दुस्से जिन्हां दी झिलमे अग्ग, कन्ने धूम्रकान्त, कन्ने गंधक साइयां थी, कन्ने तिन्हां घोड़ेयां दे मुंड शेरां दे मुंडा साइयां थे; कन्ने तिन्हां दे मुं ते अग्ग कन्ने धुआं कन्ने गंधक निकळदे थे |REV	9	18	इन्हां तीनां महामारियां कन्ने अग्ग कन्ने धुयें कन्ने गंधक ते, जेह्ड़े तिन्हां दे मुं ते निकलळदे थे माणुआं दा इक्क त्रिया हिस्सा मारी दित्ता |REV	9	19	क्जोकि तिन्हां घोड़ेयां दी सामर्थ तिन्हां दे मुं कन्ने तिन्हां दी पूंछा च थी; इसतांई कि तिन्हां दी पूंछा सरपां साइयां थी, कन्ने तिन्हां पूंछा दे मुंड बी थे कन्ने इन्हां ते ई दर्द पुज्जांदे थे |REV	9	20	बाकी माणु जेह्ड़े तिन्हां मारियां च मरेयो थे, अपणे हत्थां दे कम्मां ते मन फिराया, कि बुरियां आत्मां दी, कन्ने सोने कन्ने चांदी कन्ने पीतल कन्ने पत्थर कन्ने काठ दी मूर्तियां दी पूजा मत करा, जेह्ड़ियां ना दिखदियां, ना सुणदियां, ना चली सकदियां हन्न;REV	9	21	कन्ने जेह्ड़ा खून, कन्ने टोना, कन्ने व्यभिचार, कने चोरी तिन्हां दी थी, तिन्हां ते मन मत फिरा |REV	10	1	भिरी मैं इक्क होर ताकतवर सुअर्गदूते जो बदळे उड़दे सुअर्गे ते लौंदे दिख्या | तिसदे मुंडे पर मेघधनुष था | तिसदा मुं सूरजे साइयां कन्ने तिसदे पैर अग्गी दे खंभे साइयां थे |REV	10	2	तिसदे हत्थे च इक्क छोटी खोलियो कताब थी | तिन्हीं अपणा खब्बा पैर समंदरे पर कन्ने सज्जा धरतिया पर रखया, REV	10	3	कन्ने ऐदेया जोरे नैं डडेया, जिआं शेर डडदा ऐ; जाह्लू सैह डडेया तां गरजणे दे सतो शब्द सुम्मे |REV	10	4	जाह्लू सतो गरजणे दे शब्द सुम्मे, तां मैं लिखणे आळा था, अपर मैं सुअर्गेदूतां ते एह सुणेया, “जेह्ड़ियां गल्लां गरजणे दी तिन्हां सतो शब्दां च सुणेयां तिन्हां जो गुप्त रख, कन्ने मत लिख |”REV	10	5	जिस सुअर्गदूते जो मैं समंदरे कन्ने धरतिया पर खड़ूतेया दिख्या था,  तिन्हीं अपणा खब्बा हत्थ सुअर्गे पास्सें उठाया,REV	10	6	कन्ने जेह्ड़ा जुगाजुग जिंदा ऐ, कन्ने जिन्हीं सुअर्गे जो कन्ने जेह्ड़ा कुच्छ तिस च ऐ, कन्ने धरतिया जो कन्ने जेह्ड़ा कुच्छ तिसा पर ऐ, कन्ने समंदरे जो कन्ने जेह्ड़ा कुच्छ तिस च ऐ बणाया, तिसदी कसम खाई करी ग्लाया, “हुण तां जादा देर नी होंगी REV	10	7	अपर सतमें सुअर्गदूतें तुरही बजाणे पर होणेआळे शब्दां दे दिनां च परमात्में दा गुप्त मनोरथ तिस सुसमाचार दे मताबक जेह्ड़ा तिन्हीं अपणे दास भविष्यवक्ता जो दित्या, पूरा होंगा |”REV	10	8	जिस शब्दे जो मैं सुअर्गे च ग्लांदे सुणेया था, सैह भिरी मिन्जो सौगी गल्लां करणा लगेया, “जा, जेह्ड़ा सुअर्गदूत समंदरे कन्ने धरतिया पर खड़ूतेया ऐ, तिसदे हत्थे च खोलियो कताबा जो लैई लै |”REV	10	9	मैं सुअर्गदूते अल्ल जाई करी ग्लाया, “एह छोटी कताब मिन्जो दैई दै |” तिन्हीं मिन्जो ग्लाया, “लैई ले, कन्ने इसायो खाई लै; एह तेरे पेटे जो कोड़ा तां करगी, अपर तेरे मुँमें च मखीरे साइयां मीठी लगगी |”REV	10	10	मैं तिसा छोटिया कताबा जो सुअर्गदूते दे हत्थे ते लैई करी खाईया | सैह मेरे मुँमें च मखीरे साइयां मीठी तां लग्गी, अपर जाह्लू मैं तिसायो खाईया, तां मेरा पेट कोड़ा होईया |REV	10	11	ताह्लू मिन्जो नैं एह ग्लाया गैया, “तिज्जो मते लोकां कन्ने जातियां, कन्ने भासां कन्ने राजेयां दे बारे च भिरी भविष्यवाणी करणी होंगी |REV	11	1	भिरी मिन्जो नापणे तांई इक्क सरकंडा दित्ता, कन्ने कुणकी ग्लाया, “उठ, परमात्मे दे मंदरे कन्ने वेदी, कन्ने तिस च उपासना करणेआळेयां जो नापी लै |REV	11	2	अपर मंदरे दे बाहरे दा अंगन छड्डी दे; तिसियो मत नाप क्जोकि सैह होरनी जातियां जो दित्या ऐ, कन्ने सैह पवित्र सैहरे जो बताली मीह्ने तिकर रौंदगा |REV	11	3	मैं अपणे दूँ गवाहां जो एह हक्क दिंगा कि टाटा उढी करी इक्क हजार दो सौ सठ दिन तिकर भविष्यवाणी करें |REV	11	4	एह सैह ई जैतून दे दो रूख कन्ने दो दिय्ये हन्न, जेह्ड़े धरतिया पर प्रभु दे सामणे खड़ूतेयो रैंह्दे  हन्न |REV	11	5	जे कोई तिन्हां जो नकसान पुज्जाणां चाहंदा ऐ, तां तिन्हां दे मुँमें ते अग्ग निकळी करी तिन्हां दे बैरियां जो भस्म करदी ऐ; कन्ने जे कोई तिन्हां जो नकसान पुज्जाणां चाहंगा, तां जरूर इसा रीतिया नैं मारी दित्ता जांगा |REV	11	6	तिन्हां जो हक्क ऐ कि अम्बरे जो बंद करें, कि तिन्हां दी भविष्यवाणी दे दिनां च बरखा ना होयें; कन्ने तिन्हां जो सारे पाणिये पर हक्क ऐ कि तिसियो खून बणान, कन्ने जाह्लू चाहन ताह्लू ताह्लू धरतिया पर हर तरांह दे संकट लैयोन |REV	11	7	जाह्लू सैह अपणी गवाही दैई दिंगे, तां सैह डंगरां जो अथाह कुंड च कडगा, तिन्हां नैं लड़ी करी तिन्हां जो जीतगा कन्ने तिन्हां जो मारी दिंगा |REV	11	8	तिन्हां दी लाशां तिस बडे सैहरे दे चौकां च पैई रैगियां, जेह्ड़े आत्मिक रूप ते सदोम कन्ने मिस्र सैहरे केह्लांदा ऐ, जित्थू तिन्हां दा प्रभु बी सूलिया पर चढ़ाया था |REV	11	9	सारे लोकां कन्ने कुलां कन्ने भाषा कन्ने जातियां दे लोक तिन्हां दियां लाशां जो साढे तीन दिन तिकर दिखदे रैंह्गे, कन्ने तिन्हां दी लाशां जो कब्रा च रखणा नी दिंगे |REV	11	10	धरतिया पर रैंह्णेआळे तिन्हां दे मरणे ते खुश कन्ने मग्न होंगे, कन्ने इक्की दूये अल्ल भेंट घल्लगे, क्जोकि इन्हां दूनी भविष्यवक्ता धरतिया पर रैंह्णेआळेयां जो सताया था |REV	11	11	अपर साढे तीन दिन दे बाच परमात्मे दे पास्से ते जिन्दगी दी आत्मां तिन्हां च आई गैई, कन्ने सैह अपणे पैरां दे भार खड़ूौई गै कन्ने तिन्हां जो दिखणेआळे पर बडा भरी डर छाईया |REV	11	12	ताह्लू तिन्हां जो सुअर्गे ते इक्क बडा शब्द सुणेया, “ऐत्थू उपर ओआ !” एह सुणी करी सैह बदळां पर सवार होई नैं अपणे बैरियां दे दिखदे दिखदे सुअर्गे जो चढ़िये |REV	11	13	भिरी तिस बग्त इक्क बडा हिल्लन होया, कन्ने सैहरे दा दसवां हिस्सा पैई गैया; कन्ने तिस हिल्लने नैं सत हजार माणु मरिये, कन्ने बाकि डरी गै कन्ने सुअर्गे दे परमात्में दी महिमा कित्ती |REV	11	14	दूई मुसीबत बीती चुकी थी, दिखा त्री मुसीबत तौली ओणेआळी ऐ |REV	11	15	जाह्लू सतमे दूतें तुरही बजाई तां सुअर्गे च इस बारे च बडे बडे शब्द होणा लग्गे : “संसारे दा राज्ज म्हारे प्रभु कन्ने तिसदे मसीह दा होईया, कन्ने सैह जुगा जुग राज्ज करगा |”REV	11	16	ताह्लू चौबी सौ स्याणे जेह्ड़े परमात्में सामणे अपणे अपणे सिंहासणे पर बैठेयो थे, मुँमें दे भार पैई करी परमात्में जो प्रणाम करी नैंREV	11	17	एह ग्लाणा लग्गे, “हे सर्वशक्तिमान प्रभु परमात्मां, जेह्ड़ा ऐ कन्ने जेह्ड़ा था, अहां तेरा धन्यावाद करदे हन्न कि तू अपणी बडी समर्था जो कम्मे च लैयोई करी राज्ज कित्ता ऐ |REV	11	18	जातियां गुस्सा कित्ता, अपर तेरा प्रकोप आई पैया, कन्ने सैह बग्त आई रैह्या ऐ कि मरेयां दा न्याय कित्ता जाये, कन्ने तेरे दास भविष्यवक्ता कन्ने पवित्र लोकां जो कन्ने तिन्हां छोटे बडेयां जो जेह्ड़े तेरे नांये ते डरदे हन्न बदला लैया जाये, कन्ने धरतिया दे बिगाड़णेआळे नष्ट कित्ते जान |REV	11	19	ताह्लू परमात्में दा जेह्ड़ा मंदर सुअर्गे च ऐ सैह खोलया, गैया कन्ने तिसदे मंदरे च तिसदे वादे दा सणूक दुस्सया; कन्ने बिजलियां कन्ने शब्द कन्ने गर्जन कन्ने हिल्लन होये कने बड़े ओले पै |REV	12	1	भिरी सुअर्गे च इक्क बडा नशाण दुस्सया, मतलब इक्की जणासा तिन्नै सूरज उढेया था, कन्ने चन्द्रमा तिसा दे पैरां हेठ था, कन्ने तिसा दे मुंडे पर बारांह तारेयां दा मुकट थाREV	12	2	सैह गर्भवती होई, कन्ने डडदी थी, क्जोकि डलीवरी होणे दी पीड़ लगियो थी,REV	12	3	इक्क होर सुअर्गे च नशाण दुस्सया; कन्ने दिखा, इक्क बडा लाल अजगर था, जिसदे सत मुंड कन्ने दस सींग थे, कन्ने तिसदे मुंडा पर राजेयां दे मुकट थे |REV	12	4	तिसदिया लयुगणियां अम्बरे ते तारेयां दा इक्क त्रिया हेस्से जो खींज्जी करी धरतिया पर पाई दित्ता | सैह अजगर तिसा जणासा सामणे जेह्ड़ी गर्भवती थी, खड़ा होया कि जाह्लू सैह बच्चा जम्गी ता मैं तिस बच्चे जो निगली जां |REV	12	5	सैह मुन्नू जम्गी जेह्ड़ा लोहे दा दंड लैई करी सारियां जातियां पर राज्ज करणे पर था, कन्ने सैह मुन्नू ताह्लू ई परमात्में अल्ल कन्ने तिसदे सिंहासणे अल्ल पज्जाई दित्ता;REV	12	6	कन्ने सैह जणास बणे जो नठी गैई जित्थू परमात्में दे पास्से ते तिसा तांई इक्क जगाह त्यार कित्तियो थी कि औत्थू सैह इक्क हजार दो सौ सठ दिना तिकर पाळी जांगी |REV	12	7	भिरी सुअर्गे च लड़ाई होई, मीकाईल कन्ने तिसदे सुअर्गदूत अजगरे नैं लड़णा गै; कन्ने अजगर कन्ने तिसदे दूत लड़ी पै,REV	12	8	अपर जीती नी सके, कन्ने सुअर्गे च तिन्हां तांई भिरी जगाह नी रैह्यी |REV	12	9	ताह्लू सैह बडा अजगर, कन्ने सैई पराणा सर्प जेह्ड़ा इबलीस कन्ने सैतान केह्लांदा ऐ कन्ने सारे संसारे जो भरमाणेआळा ऐ, धरतिया पर सुट्टी दित्ता, कन्ने तिसदे दूत तिस सौगी सट्टी दित्ते,REV	12	10	भिरी मैं सुअर्गे च एह बडा शब्द ओंदे सुणया, “हुण म्हारे परमात्में दा उद्धार कन्ने सामर्थ कन्ने राज्ज कन्ने तिसदे मसीह दा हक्क प्रकट होया ऐ, क्जोकि म्हारे भाऊआं पर दोष लगाणेआळा, जेह्ड़ा रात दिन म्हारे परमात्में सामणे तिन्हां पर दोष लगा करदा था, सट्टी दित्ता |REV	12	11	सैह मेम्ने दे खून दिया बजाह कन्ने अपणिया गवाहिया दे वचना दिया बजाह ते तिस पर जयवंत होये, कन्ने तिन्हां अपणियां जान्नी जो प्यारा नी जाणेया, ऐत्थू तिकर कि मौत बी सेही लैई |REV	12	12	इसा बजाह ते हे सुअर्गो कन्ने तिन्हां च रैंह्यआळयो मग्न होया; हे धरती, कन्ने समंदर, तुहां पर हाय! क्जोकि सैतान बड़े गुस्से सौगी तुहां लौई आया ऐ, क्जोकि जाणदा ऐ कि तिसदा थोड़ा ई बग्त होर बाकि बचेया ऐ |REV	12	13	जाह्लू अजगरें दिख्या कि मैं धरतिया पर सुट्टी दितया, तां तिसा जणासा जो जिन्नै मुन्नू जम्मेयां था, तिसायो सताया |REV	12	14	अपर तिसा जणासा जो बडे उकाबे दे दो पंख दित्तेयो कि सर्पे साइयां ते उडी करी बणे च तिसा जगाह पुज्जी जां, जित्थू सैह इक्क बग्त कन्ने होर बग्तां तिकर पाळी जां |REV	12	15	कन्ने सर्पें तिसा जणासा दे पचां अपणे मुँमें ते नदिया साइयां पाणी बहाया कि तिसायो एह नदी रढ़ाई लैई गैई |REV	12	16	धरतिया तिसा जणासा मदद कित्ती, कन्ने अपणा मुँ खोली करी तिस नदिया जो जेह्ड़ी अजगरें अपणे मुँमें ते बहाईयो थी पी लैया |REV	12	17	ताह्लू अजगर जणासा पर गुस्सा होया, कन्ने तिसदी बाकि औलादा ते, जेह्ड़ी परमात्में दे हुक्मां जो मनदे कन्ने यीशु दी गवाही दैणे पर मजबूत हन्न, लड़णा गैया, कन्ने सैह समंदरे दी रेता पर जाई खड़ूता |REV	13	1	ताह्लू मैं इक्की पशु जो समंदरे ते निकळदे दिख्या, जिसदे दस सींग कन्ने सत मुंड थे | तिस दे सींगा पर दस राजेयां दे मुकट, कन्ने तिसदे मुंडा पर परमात्में दी निंदा दे नां लिखेयो थे |REV	13	2	जेह्ड़ा पशु मैं दिख्या सैह चीते साइयां था; कन्ने तिसदे पैर भालूये साइयां, कन्ने मुँ शेरे साइयां था | तिन्हीं अजगरें अपणी सामर्थ कन्ने अपणा सिहांसण कन्ने बडा हक्क तिसियो दैई दित्ता |REV	13	3	मैं तिसदे मुंडे पर इक्क इन्हां बडा जख्म पैया दिख्या मन्ना कि सैह मरणा लगया, भिरी तिसदा प्राणघातक जख्म खरा होईया, कन्ने सारी धरतिया दे लोक तिस पशुये पचां पचां हैराण होई करी चले |REV	13	4	लोकां अजगरे दी पूजा कित्ती, क्जोकि तिन्हीं तिस पशुये जो अपणा हक्क देई दित्या था, कन्ने एह ग्लाई करी पशुये दी पूजा कित्ती, “इस पशुये साइयां कुण ऐ? कुण इसणे लड़ी सकदा ऐ?”REV	13	5	बडे बोल ग्लाण कन्ने निंदा करणे तांई तिसियो इक्क मुँ दित्या, कन्ने तिसियो बताली मीह्ने तिकर कम्म करणे दा हक्क दित्या |REV	13	6	तिन्हीं परमात्में दी निंदा करणे तांई मुँ खोलया कि तिसदे नां कन्ने तिसदे तम्बू कन्ने सुअर्गे दे रैंह्णेआळेयां दी निंदा करें |REV	13	7	तिसियो एह बी हक्क दितया कि पवित्र लोकां सौगी लड़ें कन्ने तिन्हां पर जय पां, कन्ने तिसियो हर इक कुल कन्ने लोक कन्ने भासा कन्ने जाति पर हक्क दित्या |REV	13	8	धरतिया दे सैह सारे रैंह्णेआळे,  जिन्हां दे नां तिस मेम्ने दी जिन्दगिया दी कताबा च लिख्यो नी गैयो जेह्ड़ा संसारे दी उत्पति दे बग्त ते घात कित्या ऐ,  तिस पशु दी पूजा करगे |REV	13	9	जिन्हां दे कन्नं होन सैह सुणी लैन |REV	13	10	जिसजो कैदा च पौणां ऐ, सैह कैदा च पौंगा; जेह्ड़ा तलवारा सौगी मरगा, जरूरी ऐ कि सैह तलवारा सौगी मारया जांगा | पवित्र लोकां दा धीरज कन्ने वसुआस इसी च ऐ |”REV	13	11	भिरी मैं इक्क होर पशुये जो धरतिया ते निकळदे दिख्या, तिसदे मेम्ने दे दो सींग थे, कन्ने सैह अजगरे साइयां ग्लांदा था |REV	13	12	सैह तिस पैहले पशु दा सारा हक्क तिस दे सामणे लैई अंदा था; कन्ने धरती कन्ने तिसदे    रैंह्णेआळेयां ते तिस पैहले पशु दी, जिसदा मरणे आळा जख्म ठीक होईया था, पूजा करांदा था |REV	13	13	सैह बडे बडे नशाण दस्सदा था, ऐत्थू तिकर कि माणुआं सामणे सुअर्गे ते धरतिया पर अग्ग बरसाई दिंदा था |REV	13	14	तिन्हां नशाणां दिया बजाह ते, जिन्हां जो तिस पशुये सामणे दसणे दा हक्क तिसियो दित्या था, सैह धरतिया दे रैंह्णेआळयां जो भरमांदा था कन्ने धरतिया दे रैंह्णेआळेयां जो ग्लांदा था कि जिस पशुये जो तलवार लगियो थी सैह जिंदा होईया, तिसदी मूर्ति बणा |REV	13	15	तिसियो तिस पशु दी मूर्तिया च जान्न दैणे दा हक्क दित्या कि पशुये दी मूर्ति ग्लाणा लग्गे, कन्ने जितणे लोक तिस पशुये दी मूर्ति दी पूजा नी करन, तिन्हां जो मारी दे |REV	13	16	तिन्हीं छोटे बडे अमीर कंगाल, अजाद दास सबना दे खब्बे हत्थे या तिन्हां दे मत्थे पर इक्क इक्क मोहर लगाई दित्ती,REV	13	17	कि तिसजो छड्डी जिस पर मोहर तिस पशुये दा नां या तिसदे नांये दा अंक होयें, होर कोई लैण दैण ना करी सकन |REV	13	18	ज्ञान इसी च ऐ जिसियो अक्ल होयें सैह इस पशु दा अंक जोड़ी लै, कजोकि सैह माणुये दा अंक ऐ, कन्ने तिसदा अंक छै सौ छियासठ ऐ |REV	14	1	भिरी मैं नजर चुकी, कन्ने दिख्या, सैह मेम्ना सिय्योन प्हाड़े पर खड़ूतेया ऐ, कन्ने तिस सौगी इक्क लख चौताली हजार जण हन्न, जिन्हां दे मत्थे पर तिसदा कन्ने तिसदे बुड़े दा नां लिख्या ऐ |REV	14	2	कन्ने सुअर्गे ते मिन्जो इक्क शब्द सुम्मेया जेह्ड़ा पाणी दी मतियां धारायें कन्ने बड़ी गर्जने था, जेह्ड़ा शब्द मैं सुणेया सैह ऐदया था मन्ना वीण बजाणे आळे वीण बजा करदे हन्न |REV	14	3	सैह सिहांसणे दे कन्ने चारो प्राणियां कन्ने स्याणेयां सामणे इक्क नौआ गीत गा दे थे | तिन्हां इक्क लख चौताली हजार जणेयां जो छड्डी, जेह्ड़े धरतिया पर खरीदेयो थे, सैह कोई गीत नी सीखी सकदा था |REV	14	4	एह सैह हन्न जेह्ड़े जणासा सौगी बुरे नी होये, अपर कुआरे हन्न; एह सैह हन्न कि जित्थू कुत्की मेम्ना जांदा ऐ, सैह तिसदे पचां चली पौंदे हन्न; एह तां परमात्में दे सामणे पैहले फळ होणे तांई माणुआं ते खरीदेयो हन्न |REV	14	5	तिन्हां दे मुँमें ते कदी झूठ नी निकळेया था, सैह बेकसूर हन्न |REV	14	6	भिरी मैं इक्क होर सुअर्गदूते जो अम्बरे दे बीच उड़दे दिख्या, जिस अल्ल धरतिया पर रैंह्णेआळयां दी हर इक्क जाति, कन्ने कुल, कन्ने भासा, कन्ने लोकां जो सुनाणे तांई सनातन सुसमाचार था |REV	14	7	तिन्हीं बडे शब्दे च ग्लाया , “परमात्में ते डरा, कन्ने तिसदी महिमा करा, क्जोकि तिसदे न्याय करणे दा बग्त आई गैया ऐ; कन्ने तिसदा भजन करा, जिन्हीं सुअर्ग कन्ने धरतिया कन्ने समंदर कन्ने पाणी दे झरूड़ बणाये |”REV	14	8	भिरी इसदे बाद इक्क होर दूया  सुअर्गदूत एह ग्लांदा होया आया, “ पैई गैया, सैह बडा बेबीलोन पैई गैया, जिन्हीं अपणे व्यभिचार दी कोपा सौगी भरियो मदिरा सब जातियां जो पिलाई ऐ |”REV	14	9	भिरी इन्हां दे बाद इक्क होर त्रीआ सुअर्गदूत बड़े जोरे जोरे नैं एह ग्लांदा होया आया, “जेह्ड़ा कोई तिस पशुये कन्ने मूर्तिया दी पूजा करे, कन्ने अपणे मत्थे या अपणे हत्थे पर तिसदी मोहर ले |REV	14	10	सैह परमात्में दे प्रकोपे दी निरी मदिरा, जेह्ड़ा तिसदे गुस्से दे कटोरे च पाई दित्ती ऐ, पींगा कन्ने पवित्र सुअर्गदूतां सामणे कन्ने मेम्ने सामणे अग्ग कन्ने गंधक दी पीड़ा च पौँगा |REV	14	11	तिन्हां दी पीड़ा दा धुआं जुगा जुग उठदा रैंह्गा, कन्ने जेह्ड़ा तिस पशु कन्ने तिसदी मूर्तिया दी पूजा करदे हन्न, कन्ने जेह्ड़ा तिसदे नां दी मोहर लैदे हन्न, तिन्हां जो रात दिन चैन नी मिलगा |”REV	14	12	पवित्र लोकां दा शबर इस च ऐ, जेह्ड़ा परमात्में दे हुक्मां जो मनदे कन्ने यीशु पर वसुआस रखदे हन्न |REV	14	13	भिरी मैं सुअर्गे ते एह शब्द सुणेया, “लिख : जेह्ड़ा मरेयो प्रभु च मरदे हन्न, सैह हुण ते धन हन्न |” आत्मां ग्लांदा ऐ, “हाँ, क्जोकि सैह अपणी सारी मेहणता नैं अराम पांगे, कन्ने तिन्हां दे कम्म तिन्हां दे सौगी होई लैंदे हन्न |”REV	14	14	मैं नजर चुकी, कन्ने दिख्या, इक्क चिट्टा बदळ ऐ, कन्ने तिस बदळे पर माणु दे पुत्तर साइयां कोई बैठया ऐ, जिसदे मुंडे पर सोने दा मुकट कन्ने हत्थे च तेज दराटी ऐ |REV	14	15	भिरी इक्क होर सुअर्गदूतें मंदरे ते निकळी करी तिस नैं, जेह्ड़ा बदळे पर बैठया था, बड़े जोरे नैं डडी करी ग्लाया, “अपणी दराटी लगाई करी बड्डी करी, क्जोकि बडणे दा बग्त आईया, इसतांई कि धरती दी खेती पकी गैईयो ऐ |”REV	14	16	अपर जेह्ड़ा बदळे पर बैठया था तिन्हीं धरतिया पर अपणी दराटी लगाई, कन्ने धरती बड्डी दित्ती |REV	14	17	भिरी इक्क होर सुअर्गदूत तिस मंदरे ते निकळेया जेह्ड़ा सुअर्गे च ऐ, कन्ने तिसिया अल्ल बी तेज दराटी थी |REV	14	18	भिरी इक्क होर सुअर्गदूत, जिसियो अग्गी पर हक्क था, वेदी ते निकळेया, कन्ने जिसिया अल्ल तेज दराटी थी तिन्हीं जोरे नैं ग्लाया, “अपणी तेज दराटी लगाई करी धरतिया दे अंगूरा दे गुच्छे जो बड्डी ले, तिसदे अंगूर पकी गैयो हन्न |”REV	14	19	ताह्लू तिन्हीं सुअर्गदूतें धरतिया पर अपणी दराटी लगाई कन्ने धरतिया दे अंगूरां दा रुख बड्डी करी अपणे परमात्में दे प्रकोपे दे बडे रस कडणे आळे कुंडे च पाई दित्ता,REV	14	20	कने सैहरे दे बाहर तिस रसकुंडे च दाख दरड़ी गैई, कन्ने रसकुंडे च इतणा खून निकळेया कि घोड़ेयां दी लगांमा तिकर पुज्जा, कन्ने सौ कोस तिकर चली गैया |REV	15	1	भिरी मैं सुअर्गे च इक्क ओर बडा कन्ने अद्भुत नशाण दिख्या, मतलब सत सुअर्गदूत जिन्हां अल्ल सतों लास्ट मुसीबतां थियां क्जोकि तिन्हां दे खत्म होई करी परमात्में दे प्रकोप दा अंत ऐ |REV	15	2	ताह्लू मैं अग्गी नैं मिलेयो होये इक्क शीशे दा इक्क समंदर दिख्या; कन्ने जेह्ड़े लोक तिस पशु पर कन्ने मूर्तिया पर कन्ने तिसदे नां दे अंक पर जयवंत थे, तिन्हां जो तिस शीशे दे समंदरे बक्खें परमात्में दी वीणा जो लैई नैं खड़ूतेयो दिख्या |REV	15	3	सैह परमात्में दे दास मूसा दा गीत, कन्ने मेम्ने दा गीत गाई गाई करी ग्लांदे थे, “हे सर्वशक्तिमान प्रभु परमात्मां तेरे कम्म म्हान कन्ने अद्भुत हन्न; हे जुग जुग दे राजा, तेरी चाल खरी कन्ने सच्ची ऐ” |REV	15	4	 “हे प्रभु, कुण तिज्जो ते नी डरगा कन्ने तेरे नांये दी महिमा नी करगा, क्जोकि सिर्फ तू ई पवित्र ऐ | सारियां जातियां आई नैं तिज्जो सामणे दंडवत करगी,  क्जोकि तेरे न्याय दे कम्म प्रकट होई गै हन्न |REV	15	5	इसदे बाद मैं दिख्या कि सुअर्गे च साक्षी दे तम्बूये दा मंदर खोलया;REV	15	6	कन्ने सैह सतों सुअर्गदूत जिन्हां अल्ल सतों मुसीबतां थियां, मलमल दे शुद्ध कन्ने चमकदार कपड़े पैहनेयो कन्ने छातिया पर सोने दी पट्टियां बन्नियां होइयां मंदरे ते निकळे |REV	15	7	ताह्लू तिन्हां चारों प्राणियां च इक्की तिन्हां सत सुअर्गदूतां जो जेह्ड़ा परमात्मां जुगा जुग जिंदा ऐ तिसदे प्रकोप दे भरेयो सोने दे सत कटोरे दित्ते;REV	15	8	कन्ने परमात्में दी महिमा कन्ने तिसदी सामर्थी दिया बजाह ते मंदर धुयें नैं भरौई गैया, कन्ने जाह्लू तिकर तिन्हां सतां सुअर्गदूतां दी सतों मुसीबतां खत्म नी होई ताह्लू तिकर कोई मंदरे च नी जाई सकेया |REV	16	1	भिरी मैं मंदरे च कुसकी जो जोरे नैं तिआं सतो सुअर्गदूतां जो एह ग्लांदे सुणेया, “जा, परमात्में दे प्रकोपे दे सतां कटोरेयां जो धरती पर डोली दैया |REV	16	2	पैहले सुअर्गदूतें जाई करी अपणा कटोरा धरती पर डोली दित्ता | ताह्लू तिन्हां माणुआं दे, जिन्हां पर पशुआं दी मोहर थी कन्ने जेह्ड़े तिसदिया मूर्तिया दी पूजा करदे थे, इक्क तरांह दा बुरा कन्ने दुखभरा फोड़ा निकळेया |REV	16	3	दूयें सुअर्गदूतें अपणां कटोरा समंदरे पर डोली दित्ता, कन्ने सैह मरेयो माणुआं दे खूने साइयां बणी गैया, कन्ने समंदरे च हर इक्क जीव धारी मरी गैया |REV	16	4	त्रीये सुअर्गदूतें अपणां कटोरा नदियां च कन्ने पाणी दे छरुड़ेयां च डोली दित्ता, कन्ने सैह खून बणी गै |REV	16	5	ताह्लू मैं पाणी दे सुअर्गदूते जो एह ग्लांदे  सुणेया, “हे पवित्र, जेह्ड़ा ऐ कन्ने जेह्ड़ा था, तू न्यायी ऐ कन्ने तैंईं एह न्याय कित्ता |REV	16	6	क्जोकि तिन्हां पवित्र लोकां कन्ने भविष्यवक्तां दा खून बहाया था, कन्ने तैंईं तिन्हां जो खून पिलाया; क्जोकि सैह इस जोग्गा ऐ |”REV	16	7	भिरी मैं वेदी ते एह उआज सुणी, “हाँ, हे सर्वशक्तिमान प्रभु परमात्मां, तेरे निर्णय ठीक कन्ने सच्चे हन्न |”REV	16	8	चौथे सुअर्गदूतें अपणां कटोरा सूरजे पर डोली दित्ता, कन्ने तिसियो माणुआं जो अग्गी च पाई दैणे दा हक्क दित्ता गैया |REV	16	9	माणु बड़े सेके ने फकूई गै, कन्ने परमात्में दे नां दी जिसियो इन्हां मुसीबतां पर हक्क ऐ, निंदा कित्ती पर तिसदी महिमा करणे तांई मन नी फिराया |REV	16	10	पजमें सुअर्गदूतें अपणां कटोरा तिस पशुये दे सिहांसणे पर डोली दित्ता, कन्ने तिसदे राज्जे पर नैहरा होईया | लोक पीड़ा दिया बजाह ते अपणियां अपणियां जीभा चबाणा लग्गे,REV	16	11	कन्ने अपणिया पीड़ां कन्ने फोड़ेयां दी बजाह सुअर्गे दे परमात्में दी निंदा कित्ती; अपर अपणे अपणे कम्मां ते मन नी फिराया |REV	16	12	छैमें सुअर्गदूतें अपणां कटोरा बडी नदी फरात पर डोली दित्ता, कन्ने तिसदा पाणी सूकी गैया कि पूर्व दिशा दे राजेयां तांई रस्ता त्यार होई जां |REV	16	13	भिरी मैं तिस अजगरे दे मुँमें ते, कन्ने तिस पशु दे मुँमें ते, कन्ने तिस झूठे भविष्यवक्ता दे मुँमें ते तीन बुरियां आत्मां जो मेंढकां दे रुपे च निकळदे दिख्या |REV	16	14	एह नशाण दिखाणेआळी बुरियां आत्मां हन्न, जेह्ड़ियां सारे संसारे दे राजेयां दे बक्खे ते निकळी करी इसतांई जांदियां हन्न कि तिन्हां जो सर्वशक्तिमान परमात्में दे तिस बडे दिन दी लड़ाईया तांई किट्ठा करा –REV	16	15	 “दिक्ख, मैं चोरे साइयां ओंदा ऐ; धन सैह ऐ जेह्ड़ा जागदा रैंह्दा ऐ, कन्ने अपणे कपड़ेयां दी रखआळी करदा ऐ कि नंगा नी घूमे, कन्ने लोक तिसदा नंगापन नी दिखन |”—REV	16	16	कन्ने तिन्हां तिन्हां जो तिसा जगाह किट्ठा कित्ता जेह्ड़ा इब्रानी च हर – मगिदोन केह्लांदा ऐ |REV	16	17	सतमें सुअर्गदूतें अपणां कटोरा हौआ पर डोली दित्ता, कन्ने मंदरे दे सिंहासणे ते एह बडी उआज निकळी, “होई चुकया!”REV	16	18	भिरी बिजली चमकी, कन्ने उआज कन्ने गर्जन होई, कन्ने इक्क इतणा बडा हिल्लण आया कि ताह्लू इतणा बडा हिल्लन कदी नी आया था |REV	16	19	इसते तिस बडे सैहरे दे तीन टुकड़े होईये, कन्ने जाति जाति दे सैहर पैई गै; कन्ने बडे बेबीलोन दी याद परमात्में दे ऐत्थू होया कि सैह अपणे गुस्से जलजलाहट दी मदिरा तिसियो पिलां |REV	16	20	कन्ने हर इक टापू अपणी जगाह ते टलिया, कन्ने प्हाड़ां दा पता नी चलेया |REV	16	21	अम्बरे ते माणुआं पर मण मण भरे दे ओले पै, कन्ने इसतांई कि मुसीबत बड़ी ई भारी थी, लोकां ओलेयां दी मुसीबता दिया बजाह ते परमात्में दी निंदा कित्ती |REV	17	1	जिन्हां सत सुअर्गदूतां अल्ल सैह सत कटोरे थे, तिन्हां च इक्की आई करी मिन्जो नैं एह ग्लाया , “ऐत्थू आ, मैं तिज्जो तिस बडी वेश्या दी सज्जा दस्सें, जेह्ड़ी मते पाणिये च बैठियो ऐ,REV	17	2	जिसा दे सौगी धरतिया दे राजेयां व्यभिचार कित्या; कन्ने धरती दे रैंह्णेआळे तिसादे व्यभिचारे दे नशे ते मतवाले होईयो थे |”REV	17	3	ताह्लू सैह मिन्जो आत्मां बणे जो लैई गैया, कन्ने मैं लाले रंगे दे पशुये पर, जेह्ड़ा निंदा दे नांये नैं भरेया था कन्ने जिसदे सत मुंड कन्ने दस सींग थे,  इक्की जणासा जो बैठया दिख्या |REV	17	4	एह जणास बैंगणी कन्ने लाले रंगे दे कपड़े लगाई करी बैठीयो थी, कन्ने सोने कन्ने कीमती मणियां कन्ने मोतियां नैं सजियो थी, कन्ने तिसा दे हत्थां च इक्क सोने दा कटोरा था जेह्ड़ा घृणित चीज्जां नैं कन्ने तिसदे व्यभिचार दी बुरी चीज्जां नैं भरौया था |REV	17	5	तिसदे मत्थे पर एह नां लिख्या था, “भेद - बडा बेबीलोन धरतिया दी वेश्यां कन्ने घृणित चीज्जां दी मां |”REV	17	6	मैं तिसा जणासा जो पवित्र लोकां दा खून कन्ने यीशु दे गवाहां दा खून पीणे ते मतवाली दिख्या; तिसायो दिक्खी करी मैं हैरान होईया |REV	17	7	ताह्लू तिन्हीं सुअर्गदूतें मिन्जो नैं  ग्लाया , “तू क्जो हैराण होया? मैं इसा जणासा कन्ने तिस पशुये दा, जिस पर सैह सवार ऐ कन्ने जिसदे सत मुंड कन्ने दस सींग हन्न,  तिज्जो भेद दस्सदा |REV	17	8	जेह्ड़ा पशु तैं दिख्या ऐ, सैह पैहलें तां था पर हुण नी ऐ, कन्ने अथाह कुंडे ते निकळी करी विनाशे च पौँगा; कन्ने धरतिया दे रैंह्णेआळे जिन्हां दे नां संसारे दी उत्पति दे बग्त ते जिन्दगिया दी कताबा च लिखेयो नी गैयो, इस पशु दी एह हालत दिखी करी कि पैहले था कन्ने हुण नी ऐ कन्ने भिरी आई जांगा, हैरान होंगे |REV	17	9	तिसा अक्ला तांई जिस च ज्ञान ऐ, ऐही मौका ऐ : सैह सत मुंड सत प्हाड़ हन्न जिन्हां पर सैह जणास बैठियो ऐ |REV	17	10	सैह सत राजे बी हन्न, पंज तां  होई चुके हन्न, कन्ने इक्क अल्ली ऐ, कन्ने इक्क अल्ली तिकर आया नी, कन्ने जाह्लू औंगा तां कुच्छ बग्त तक तिसदा रैंह्णा बी जरूरी ऐ |REV	17	11	जेह्ड़ा पशुथा, कन्ने हुण नी ऐ, सैह अप्पु अठमा ऐ कन्ने तिन्हां सतों च पैदा होया, कन्ने विनाशे च पौंगा |REV	17	12	जेह्ड़े दस सींग तैं दिखे सैह दस राजे हन्न जिन्हां अल्ली तिकर राज्ज नी पाया,  अपर तिस पशुये सौगी घड़ी भरी तांई राजेयां दा हक्क पांगे |REV	17	13	एह सब इक्क मन होंगे, कन्ने सैह अपणी सामर्थ कन्ने हक्क तिस पशुये जो दिंगे |REV	17	14	सैह मेम्ने सौगी लड़गे, कन्ने मेम्ना तिन्हां पर जय पांगा, क्जोकि सैह प्रभुआं दा प्रभु कन्ने राजेयां दा राजा ऐ, कन्ने जेह्ड़े सदेयो कन्ने चुणेयो कन्ने वसुआसी हन्न सैह तिस दे सौगी हन्न; सैह बी जय पांगे |”REV	17	15	भिरी तिन्हीं मिन्जो नैं ग्लाया, “जेह्ड़ा पाणी तू दिख्या, जिस पर वेश्या बैठियो ऐ, सैह तां लोक कन्ने भीड़ कन्ने जातियां कन्ने भासा हन्न |REV	17	16	जेह्ड़े दस सींग तू दिखेयो, सैह कन्ने पशु तिसा वेश्या सौगी बैर रखगे, कन्ने तिसायो लाचार कन्ने नंगी करी दिंगे, कन्ने तिसादा मांस खाई जांगे, कन्ने तिसायो अग्गी च फूकी दिंगे |REV	17	17	कजोकि परमात्मां तिन्हां दे मने च एह भरगा कि सैह तिसादी मनसा पूरी करन, कन्ने जाह्लू तिकर परमात्मे दा वचन पूरा नी होई लैं ताह्लू तिकर इक्क मन होई करी अपणा अपणा राज्ज तिस पशुये जो दैई दैन |REV	17	18	सैह जणास, जिसायो तैं दिख्या ऐ, सैह बडा सैहर ऐ जेह्ड़ा धरतिया दे राजेयां पर राज्ज करदा ऐ |REV	18	1	इसदे बाद मैं इक्की सुअर्गदूते जो सुअर्गे ते लौंदे दिख्या, जिसियो बड़ा हक्क हासल था; कन्ने धरती तिसदे तेजे नैं चमकी गैई |REV	18	2	तिन्हीं जोरे नैं डडी करी ग्लाया , ढेईया, बडा बेबीलोन ढेईया सैह बुरियां आत्मां दा घर कन्ने हर इक्क बुरिया आत्मां दा अड्डा, कन्ने हर इक्क बुरा कन्ने घृणित पंछिये दा अड्डा बणी गैया |REV	18	3	क्जोकि तिसदे व्यभिचार दे खतरनाक नशे दिया बजाह ते सारियां जातियां पैई गैईयां हन्न, कन्ने धरती दे राजेयां तिस सौगी व्यभिचार कित्या ऐ, कन्ने धरतिया दे वपारी तिस दे सुख विलास दी दिया बजाह ते बड़े अमीर होये हन्न |”REV	18	4	भिरी मैं सुअर्गे ते इक्क होर शब्द सुणेया, हे मेरे लोको, तिस ते निकळी ओआ कि तुहां तिसदे पापां च भागी मत होया, कन्ने तिसदी मुसीबता ते कोई तुहां पर आई नी पौंयें |REV	18	5	क्जोकि तिसदे पापां दा हिसाब सुअर्गे तिकर पुज्जी गैया ऐ कन्ने तिसदे अधर्म दे कम्म परमात्में जो याद आये हन्न |REV	18	6	जिआं तिन्हीं तुहां जो दित्या ऐ तिआं ई तिसियो दैया, कन्ने तिसदे कम्मां मताबक तिसियो दो गुणां जादा दैया; जिस कटोरे च तिन्हीं भरी दित्या था तिस च तिस दे तांई दो गुणां भरी दैया |REV	18	7	जितणी तिन्हीं अपणी तारीफ़ कित्ती कन्ने सुख विलास कित्ता, उतणी तिसजो पीड़ा कन्ने शोक दैया; क्जोकि सैह अपणे मने च ग्लांदी ऐ, ‘मैं राणी बणी बणी बैठियो ऐ, विधवा नी, कन्ने शोक च कदी नी पोंगी |REV	18	8	इसा बजाह ते इक्क ई दिन च तिस पर मुसीबत आई पोंगी, अपर मौत, कन्ने शोक, कन्ने अकाल, कन्ने सैह अग्गी च भस्म करी दित्ती जांगी,  क्जोकि तिसादा न्यायी प्रभु परमात्मां शक्तिमान ऐ |REV	18	9	 “धरती दे राजेयां जिन्हां तिस सौगी व्यभिचार कन्ने सुख विलास कित्ता, जाह्लू तिसा दे जळणे दा धुआं दिखगे, तां तिसा तांई रोंगे कन्ने छातिया जिकगे |REV	18	10	तिसा दी पीड़ा दे डरे दे मारे सैह बड़ी दूर खड़े होई करी ग्लांगे, ‘हे बडे सैहर, बेबीलोन! हे मजबूत सैहर हाय! हाय! घड़ी भर च तिज्जो सज्जा मिली गैई ऐ |’REV	18	11	 “धरती दिया बजाह ते वपारी तिसा तांई रोंगे कन्ने विलाप करगे, क्जोकि अल्ली तिकर तिन्हां दा माल नी खरीदगे;REV	18	12	मतलब सोना, चांदी, रत्न, मोती, कन्ने मलमल, कन्ने बैगणी, रेशमी, कन्ने लाले रंगे दे कपड़े, कन्ने हर तरांह दी खुशवुदार लकड़ी कन्ने हाथिये दे दंदे दी बणियां होईयां हर तरांह दियां चीज्जां कन्ने कीमती लकड़ी कन्ने पीतल कन्ने लोहे कन्ने संगमरमरे नैं बणियां होइयां हर तरांह दियां चीज्जां,REV	18	13	कन्ने दाल चीनी, मसाले, धूप, इत्तर, लोबान, मदिरा, तेल, मैदा, कणक, गाय-दांद, भेड-बकरियां, घोड़े, रथ, कन्ने दास, कन्ने माणुआं दी जान्न |REV	18	14	हुण तेरे मन भावने फळ तिज्जो अल्ले ते चली गै, कन्ने स्वादिष्ट कन्ने भड़कीलियां चीज्जां तिज्जो ते दूर होईयां हन्न, कन्ने सैह तिज्जो कदी नी मिलगियां |REV	18	15	इन्हां चीज्जां दे वपारी जेह्ड़े तिसा दिया बजाह ते अमीर होयो थे, तिसा दी पीड़ा दे डरे दे मारे दूर खड़ूगें, कन्ने रोंदे कन्ने कमदे होये ग्लांगे,REV	18	16	हाय! हाय! एह बडा सैहर जेह्ड़ा मलमल, कन्ने बैगणी कन्ने लाले रंगे दे कपड़े पैहनेयो था, कन्ने सोने कन्ने रत्ना कन्ने मोतियां नैं सज्या था;REV	18	17	घड़ी भर च तिसदा इतणा भारी पैसा उजड़िया था |’ हर इक्की चाह्जे दा कप्तान कन्ने यात्री मल्लाह, कन्ने जितणे समंदरे च पैसा कमांदे हन्न, सारे दूर खड़ूतेयो,REV	18	18	कन्ने तिसा दे फकूणे दा धुआं दिखदे होये डडी करी ग्लांगे, कुण देह्या सैहर इस बडे सैहरे साइयां ऐ?’REV	18	19	कन्ने अपणे अपणे मुंडा पर धूड़ पांगे, कन्ने रोदें कन्ने कमदे कन्ने डडी डडी करी ग्लांगे, हाय! हाय! एह बडा सैहर जिसा दी सम्पति दिया बजाह ते समंदरे दे सारे चाह्जेआळे अमीर होईयो थे, घड़ी भरी च उजड़ी गै |REV	18	20	हे सुअर्ग, कन्ने हे पवित्र लोको, कन्ने प्रेरितो, कन्ने भविष्यवक्तो, तिस पर खुश रैह्या, क्जोकि परमात्में न्याय करी नैं तिस ते तुहां दा बदला लैई लैया ऐ |”REV	18	21	भिरी इक्क ताकतवर सुअर्गदूतें बडिया चकिया दे सिल्ला साइयां इक्क पत्थर चुकेया, कन्ने एह ग्लाई करी समंदरे च सट्टी दित्ता, “बडा सैहर बेबीलोन इतणे बडे जोर लगाई नैं टाया जांगा, कन्ने भिरी तिसदा पता नी लग्गा |REV	18	22	वीण बजाणेआळेयां, कन्ने गायकां, कन्ने बंसरी बजाणेआळेयां, कन्ने तुरही फूंकणेआळेयां दा शब्द भिरी कदी तिज्जो सणाई नी दिंगा; कन्ने कुसी कारखाने दा कोई कारीगर बी भिरी कदी तिज्जो नी मिलगा; कन्ने चक्किया दे चलणे दी उआज भिरी कदी तिज्जो सणाई नी दिंगी;REV	18	23	कन्ने दिय्ये दी लौ भिरी कदी तिज्जो च नी चमकगी, कन्ने लाड़े कन्ने लाड़िया दी उआज भिरी कदी तिज्जो सणाई नी दिंगी; क्जोकि तेरे वपारी धरतिया दे परधान थे, कन्ने तेरे टूणे ते सारियां जातियां भरमाईयां थियां |REV	18	24	भविष्यवक्तां कन्ने पवित्र लोकां, कन्ने धरतिया पर सब कत्ल कित्तेयो दा खून तिन्हां च था |REV	19	1	इसदे बाच मैं सुअर्गे च मन्ना इक्क बडिया भीड़ा जो जोरे नैं एह ग्लांदे सुणेया, “हाल्लेलूय्याह! उद्धार कन्ने महिमा कन्ने सामर्थ म्हारे परमात्में दी ऐ |REV	19	2	क्जोकि तिसदे फैसले सच्चे कन्ने ठीक हन्न | तिन्हीं तिसा बडिया वेश्या दा, जेह्ड़ी अपणे व्यभिचारे नैं धरतिया जो बदनाम करदी थी, न्याय कित्ता कन्ने तिसा ते अपणे दासां दे खूने दा बदला लैया ऐ |”REV	19	3	भिरी दूई बरी तिन्हां ग्लाया, “हाल्लेलूय्याह! तिसा दे फकूणे दा धुआं लगातार उठदा रैंह्गा |”REV	19	4	ताह्लू चौबियां स्याणेयां कन्ने चारों प्राणियां पैई करी दंडवत कित्ता, जेह्ड़ा सिंहासणे पर बैठया था, कन्ने ग्लाया, “आमीन! हाल्लेलूय्याह |”REV	19	5	ताह्लू सिंहासणे च इक्क जोरे ते उआजा आई, “हे म्हारे परमात्में ते डरणेआळे दासो, क्या छोटे, क्या बडे; तुहां सारे तिसदी स्तुति करा |”REV	19	6	भिरी मैं बड़ी भीड़ा दा कन्ने मते पाणी दी उआज, कन्ने गर्जन दी मती उआज सुणी : “हाल्लेलूय्याह! क्जोकि प्रभु म्हारा परमात्मां सर्वशक्तिमान राज्ज करदा ऐ |REV	19	7	ओआ अहां खुश कन्ने मग्न होन, कन्ने तिसदी स्तुति करन, क्जोकि मेम्ने दा व्याह आईआ ऐ, कन्ने तिसदिया दुल्हना अपणे आप्पे जो त्यार करी लैया ऐ |REV	19	8	तिसा जो शुद्ध कन्ने चमकदार मीह्न मलमल पैहनणे दा हक्क दित्या”--- क्जोकि तिस मीह्न मलमले दा मतलब पवित्र लोकां दे धर्मे दे कम्म हन्न |REV	19	9	ताह्लू सुअर्गदूतें मिन्जो ग्लाया, “एह लिख कि धन सैह हन्न, जेह्ड़े मेम्ने दे व्याह दी धामा च सदेयो हन्न |” भिरी तिन्हीं मिन्जो ग्लाया, “एह वचन परमात्में दे सत्य वचन हन्न |”REV	19	10	ताह्लू मैं तिसजो प्रणाम करणे तांई तिसदे पैरां पर पैई गैया | तिन्हीं मिन्जो ग्लाया, “दिख, इआ मत कर, मैं तेरा कन्ने तेरे भाऊआं दा संगी दास ऐ जेह्ड़े यीशु दी गवाही दैणेयो पक्के हन्न | परमात्में ई जो प्रणाम करा; क्जोकि यीशु दी गवाही भविष्यवाणी दी आत्मां ऐ |REV	19	11	भिरी मैं सुअर्गे जो खुलया दिख्या, कन्ने इक्क चिट्टा घोड़ा दिख्या; कन्ने तिस पर इक्क सवार ऐ, जेह्ड़ा वसुआसे जोग्गा कन्ने सत्य केह्लांदा ऐ; कन्ने सैह धर्मे सौगी न्याय कन्ने लड़ाई करदा ऐ |REV	19	12	तिसदियां अखी अग्गी साइयां हन्न, कन्ने तिसदे मुंडे पर मते सारे राजमुकट हन्न | तिस पर इक्क नां लिख्या ऐ, जिसियो तिसियो छड्डी होर कोई नी जाणदा |REV	19	13	सैह खूने नैं गुआचेयो कपड़े लाई करी ऐ, कन्ने तिसदा नां परमात्में दा वचन ऐ |REV	19	14	सुअर्गे दी सेना चीट्टे घोड़ेयां पर सवार कन्ने चिट्टे कन्ने शुद्ध मलमल लाई करी तिसदे पचां पचां हन्न |REV	19	15	जाति जाति जो मारणे तांई तिसदे मुँमें ते इक्क तेज तलवार निकळदी ऐ | सैह लोहे दी राजदंड लैई करी तिन्हां पर राज्य करगा, कन्ने सर्वशक्तिमान परमात्में दे भयानक प्रकोपे दी जलजलाहट दी मदिरा दे कुंड च दाख पींगे |REV	19	16	तिसदे कपड़े कन्ने जंघा पर एह नां लिख्या ऐ : राजेयां दा राजा कन्ने प्रभुआं दा प्रभु |”REV	19	17	भिरी मैं इक्की सुअर्गदूते जो सूरजे पर खड़ूतेयो दिख्या | तिन्हीं जोरे नैं डडी करी अम्बरे दे बीच उडणेआळे सारे पंछियां जो ग्लाया, “ओआ, परमात्में दी बडी धामा तांई किट्ठे होई जा,REV	19	18	जिसते तुहां राजेयां दा कन्ने सरदारां दा कन्ने ताकतवर मरदां दा कन्ने घोड़ेयां दा कन्ने तिन्हां पर सवारां दा मांस, कन्ने क्या अजाद क्या दास, क्या छोटे क्या बडे, सारेयां माणुआं दा मांस खा |”REV	19	19	भिरी मैं तिस पशु कन्ने धरतिया दे राजेयां कन्ने तिन्हां दी सेना जो तिस घोड़े दे सवार कन्ने तिसदिया सेना सौगी लड़णे तांई किट्ठे दिख्या |REV	19	20	सैह पशु, कन्ने तिस सौगी सैह झूठा भविष्यवथा पकड़ा गैया जिन्हीं तिसदे सामणे ऐदेय नशाण दसेयो थे जिन्हां दिया बजाह ते तिन्हीं तिन्हां जो भरमाया जिन्हां पर पिस पशुये दी मोहर थी कन्ने जेह्ड़े तिसदिया मूर्तिया दी पूजा करदे थे | एह दोयो जिंदे जी तिसा अग्गी दी झीला च पाई दित्ते, जेह्ड़ी गंधका नैं जळदी ऐ |REV	19	21	कन्ने बाकि माणु तिस घोड़े दे सवारे दी तलवारा नैं, जेह्ड़ी तिसदे मुँमें ते निकळदी थी, मारी दित्ते गै, कन्ने सारे पंछी तिन्हां दे मांसे नैं तृप्त होई गै |REV	20	1	भिरी मैं इक्की सुअर्गदूते जो सुअर्गे ते लौंदे दिख्या, जिसदे हत्थे च अथाह कुंडे दी चाबी कन्ने इक्क बडी जंजीर थी |REV	20	2	तिन्हीं तिस अजगरे, मतलब पराणे सर्पे जो, जेह्ड़ा इबलीस कन्ने सैतान ऐ, पकड़ी करी हजारां सालां तांई बन्नी दित्ता,REV	20	3	कन्ने तिसियो अथाह कुंडे च पाई करी बंद करी दित्ता कन्ने तिस पर मोहर लगाई दित्ती कि सैह हजार साल पूरे होणे तिकर जाति जाति दे लोकां जो भिरी नी भरमांगा | इसदे बाद जरुरी ऐ कि सैह थोड़ी देर तांई भिरी खोलया जां |REV	20	4	भिरी मैं सिंहासण दिखे, कन्ने तिन्हां पर माणु बैठेयो, कन्ने तिन्हां जो न्याय करणे दा हक्क दित्या | मैं तिन्हां दी आत्मां जो बी दिख्या जिन्हां दे मुंड यीशु गवाही दैणे कन्ने परमात्में दे वचने दिया बजाह ते बड्डेयो थे, कन्ने जिन्हां ना तिस पशुये दी, ना तिसा मूर्तिया दी पूजा कितियो थी, कन्ने ना तिसदी मोहर अपणे मत्थे कन्ने हत्थां पर लैईयो थी | सैह जिंदे होई करी मसीह सौगी हजार साल राज्ज करदे रैह्न |REV	20	5	जाह्लू तिकर एह हजार साल पूरे नी होये ताह्लू तिकर बाकी मरेयो जिंदे नी होन | एह तां पैहली बरी दुवारा जिंदा होणा ऐ |REV	20	6	धन कन्ने पवित्र सैह हन्न, जेह्ड़े इस पैहली बरी जिंदे होणे दे भागी हन्न | ऐदेयां पर दूईया मौता दा कुच्छ बी हक्क नी,  अपर सैह परमात्मे कन्ने मसीह दे याजक होंगे कन्ने तिस सौगी हजार साल तिकर राज्ज करगे |REV	20	7	जाह्लू हजार साल पूरे होई जांगे तां सैतान कैदा ते छड्डी दित्ता जांगा |REV	20	8	सैह तिन्हां जातियां जो जेह्ड़ी धरतिया दे चौनी पास्से होंगी,  मतलब गोग कन्ने मागोग जो जिन्हां दी गिणती समंदरे दे बालू दे बराबर होंगी, भरमाई करी लड़ाईया तांई किट्ठा करणे जो REV	20	9	कन्ने सैह सारिया धरतिया पर फैली जांगी, पवित्र माणु दी छावनी कन्ने प्यारे सैहरे जो घेरी लेंगी; कन्ने अग्गी सुअर्गे ते लौई तिन्हां जो भस्म करगी |REV	20	10	तिन्हां दा भरमाणेआळा सैतान अग्ग कन्ने गंधक दी तिसा झीला च, जिस च सैह पशु कन्ने झूठा भविष्यवक्ता बी होंगा पाई दित्ता जांगा; कन्ने सैह रात दिन जुगाजुग पीड़ा च तड़पदे रैंह्गे |REV	20	11	भिरी मैं इक्क चिट्टे सिंहासणे कन्ने तिस जो जेह्ड़ा तिस पर बैठया ऐ, दिखा तिस सामणे ते धरती कन्ने अम्बर नठी गै, कन्ने तिन्हां तांई जगाह नी मिली |REV	20	12	भिरी मैं छोटे बडे सारे मरेयां जो सिंहासणे सामणे खड़ूतेयो दिख्या, कन्ने कताबां खोलियां; कन्ने इक्क होर कताब खोली, मतलब जिन्दगिया दी कताब कन्ने जिआं तिन्हां कताबां च लिख्या था, तिआं ई तिन्हां दे कम्मा मताबक मरेयां दा न्याय कित्ता |REV	20	13	समंदरे तिन्हां मरेयां जो दैई दित्ता, कन्ने मौत कन्ने नरकें तिन्हां मरेयां जो जेह्ड़े तिन्हां च थे दैई दित्ता; कन्ने तिन्हां च हर इक्की दे कम्मां मताबक न्याय कित्ता |REV	20	14	मौत कन्ने नरक अग्गी दी झीला च पाई दित्ते | एह अग्गी दी झील दूई मौत ऐ;REV	20	15	कन्ने जिस कुसी दा नां जिन्दगिया दी कताबा च लिख्या नी मिला, सैह अग्गी दी झीला च पाई दित्ता |REV	21	1	भिरी मैं नौये अम्बरे कन्ने नौईया धरतिया जो दिख्या, क्जोकि पैहला अम्बर कन्ने पैहली धरती जांदी रैह्यी थी, कन्ने समंदर बी नी रैह्या |REV	21	2	भिरी मैं पवित्र नौये सैहर यरूशलेमे जो सुअर्गे ते परमात्में सौगी लौंदे दिख्या | सैह तिसा लाड़िया REV	21	3	भिरी मैं सिंहासणे च कुसी जो जोरे नैं एह ग्लांदे सुणेया, “दिख, परमात्में दा डेरा माणुआं दे बिच ऐ | सैह तिन्हां सौगी डेरा करगा, कन्ने सैह तिसदे लोक होंगे, कन्ने परमात्मां अप्पु तिन्हां दे सौगी रैंह्गा कन्ने तिन्हां दा परमात्मां होंगा |REV	21	4	सैह तिन्हां दियां अखी ते सारे आंसू पुंज्जी दिंगा; कन्ने इसदे बाद मौत नी होंगी, कन्ने ना शोक, ना विलाप, ना पीड़ा होंगी; पैहलियां गल्लां होई चुकियां |”REV	21	5	जेह्ड़ा सिंहासणे पर बैठया था, तिन्हीं ग्लाया, “दिख, मैं सब कुच्छ नौआ करी दिंदा |” भिरी तिन्हीं ग्लाया, “लिखी लै, क्जोकि एह वचन वसुआसे दे जोग्गे कन्ने सत्य हन्न |”REV	21	6	भिरी तिन्हीं मिन्जो ग्लाया , “एह गल्लां पूरियां होइयां हन्न | मैं अलफा कन्ने ओमेगा, शुरू कन्ने अंत ऐ | मैं प्यासे जो जिन्दगिया दे पाणिये दे छरुड़ेयां च सेंतमेंत पियांगा |REV	21	7	जेह्ड़े जय पा सैई इन्हां चीज्जां दा वारस होंगा, कन्ने मैं तिसदा परमात्मां होंगा कन्ने सैह मेरा पुत्तर होंगा |REV	21	8	अपर डरफोकां, कन्ने वेवसुआसियां, कन्ने घिनौनेयां, कन्ने हत्यारेयां कन्ने व्यभिचारियां, कन्ने जादू टूणे करणेआळेयां, कन्ने मूर्तिपूजकां, कन्ने सारे झूठयां दा हेस्सा तिसा झीला च मिलगा जेह्ड़ा अग्गी कन्ने गंधका नैं जळदा रैंह्दा ऐ : सैह दूई मौत ऐ |”REV	21	9	भिरी जिन्हां सत सुअर्गदूतां अल्ल सत लास्ट मुसीबतां नैं भरौयो कटोरे थे, तिन्हां च इक्क मिन्जो अल्ल आया, कन्ने मिन्जो सौगी गल्लां करी नैं ग्लाया, “ऐत्थू आ, मैं तिज्जो मेम्ने दी लाड़ी दसदा |”REV	21	10	ताह्लू सैह मिन्जो आत्मां च इक्क बडे कन्ने उचे प्हाड़े पर लैईया, कन्ने पवित्र सैहर यरूशलेमे जो सुअर्गे ते परमात्में सौगी लौंदे दिख्या |REV	21	11	परमात्में दी महिमा तिन्हां च थी, कन्ने तिसदी ज्योति बड़े कीमती पत्थर या बिल्लौरे साइयां यशब दी तरांह खरी थी |REV	21	12	तिसदी शहरपनाह बड़ी ऊची थी, कन्ने तिसदे बाराह दुरआजे कन्ने दुरआजेयां पर बाराह सुअर्गदूत थे; कन्ने तिन्हां दुरआजेयां पर इस्रालियां दे बाराह गोत्रां दे नां लिखेयो थे |REV	21	13	पूर्व, पशिचम, उतर, दक्षिण, इन्हां चौनी दिशाओं पास्सें त्रै त्रै दुरआजे थे |REV	21	14	सैहर दी शहरपनाह दियां बाराह नीआं थियां, कन्ने तिन्हां नीआं पर मेम्ने दे बाराह प्रेरितां दे नां लिखेयो थे |REV	21	15	जेह्ड़ा मिन्जो सौगी गल्लां करा दा था तिसिया अल्ल सैहरे कन्ने दुरआजेयां कन्ने तिसदी  शहरपनाह जो नापणे तांई इक्क सोने दा गज था |REV	21	16	सैह सैहर वर्गाकार बसेया था कन्ने तिसदी लम्बाई, चौड़ाई, बराबर थी; तिन्हीं तिस गजे नैं सैहरे जो नापया, तां साढे सत सौ कोस निकळेया : तिसदी लम्बाई कन्ने चौड़ाई कन्ने उंचाई बराबर थी |REV	21	17	तिन्हीं तिसदी शहरपनाह जो माणु दे मतलब सुअर्गदूत दे नापे सौगी नापेया, तां इक्क सौ चौताली हत्थ निकळी |REV	21	18	तिसदी शहरपनाह यशब दी बणियो थी, कन्ने सैहर ऐदेय शुद्ध सोने दा था जेह्ड़ा साफ शीशे साइयां था |REV	21	19	तिस सैहरे दी नीआं हर तरांह दे कीमती पत्थरां नैं सजाईयां थियां; पैहली नीअ यशब दी, दूई नीलमणि दी, त्री लालड़ी दी, चौथी मरकत दी,REV	21	20	पंजमी गोमेदक दी, छैमी माणिक्य दी, सतमी पितमणि दी अठमी पेरोज दी, नौमी पुखराज दी, दसमी, लहसनिये दी, ग्यारवीं धूम्रकान्त दी, कन्ने बारवीं याकूत दी थी |REV	21	21	बाराह दुरआजे बाराह मोतियां दे थे; इक्क इक्क दुरआजा इक्क इक्क मोतिये दा बणेया था | सैहरे दी सड़क साफ शीशे साइयां शुद्ध सोने दी थी |REV	21	22	मैं तिन्हां च कोई मंदर नी दिख्या, क्जोकि सर्वशक्तिमान प्रभु परमात्मां कन्ने मेम्ना तिसदा मंदर ऐ |REV	21	23	तिस सैहरे च सूरज कन्ने चन्द्रमे दे परगड़े दी जरूरत नी, क्योकि परमात्में दे तेजे नैं तिस च परगड़ा हो दा ऐ, कन्ने मेम्ना तिसदा दिय्या ऐ |REV	21	24	जाति जाति दे लोक तिसदी ज्योति च चलगे – फिरगे, कन्ने धरतिया दा राजा अपणे अपणे तेज दा समान तिस च लैयोंगे |REV	21	25	तिसदे दुरआजे दिन जो कदी बंद नी होंगे, कन्ने रात औत्थू नी होंगी |REV	21	26	लोक जाति जाति दे तेज कन्ने वैभव दा समान तिस च लैयोंगे |REV	21	27	कन्ने तिस कोई अपवित्र चीज्जां या घृणित कम्म करणेआळे, या झूठ दा गढ़णआळे, कुसा बी रीतिया नैं प्रवेश नी करगा; अपर सिर्फ सैह माणु जिन्हां दे नां मेम्मे दी जिन्दगिया दी कताबा च लिखयो हन्न REV	22	1	भिरी तिन्हीं मिन्जो बिल्लौरे दी झलकती होई, जिन्दगिया दे पाणिये दी नदी, जेह्ड़ी परमात्में कन्ने मेम्ने दे सिंहासणे ते निकळी करीREV	22	2	तिस सैहरे दी सड़कां दे बिचों बिच बेहंदी थी नदिया दे इस पार कन्ने उस पार जिन्दगिया दा रुख था;  तिस च बाराह किस्मा दे फळ लगदे थे, कन्ने सैह हर मीह्ने फळदा था; कन्ने तिस रूखे दे पतरां ते जाति जाति दे लोक चंगे होंदे थे |REV	22	3	भिरी सराफ नी होंगा, कन्ने परमात्मां कन्ने मेम्ने दा सिंहासण तिस सैहरे च होंगा कन्ने तिसदे दास तिसदी सेवा करगे |REV	22	4	सैह तिसदा मुँ दिखगे, कन्ने तिसदा नां तिन्हां दे मत्थेयां पर लिख्या होंगा |REV	22	5	भिरी रात नी होंगी, कन्ने तिन्हां जो दिय्ये कन्ने सूरजे दे परगड़े दी जरूरत नी होंगी, क्जोकि प्रभु परमात्मां तिन्हां जो परगड़ा करगा, कन्ने सैह जुगाजुग राज्ज करगे |REV	22	6	भिरी तिन्हीं मिन्जो ग्लाया, “एह गल्लां वसुआसे दे जोग्गियां कन्ने सत्य हन्न | प्रभुयें, जेह्ड़ा भविष्यवक्तां दी आत्मां दा परमात्मां ऐ, अपणे सुअर्गदूते जो इसतांई घल्लया कि अपणे दासां जो REV	22	7	“दिख, मैं तौली ओणेआळा | धन हन्न सैह जेह्ड़ा इसा कताबा दी भविष्यवाणी दी गल्लां मनदा ऐ |”REV	22	8	मैं सैई यूहन्ना ऐ, जेह्ड़ा इन्हां गल्लां सुणदा कन्ने दिखदा था | जाह्लू मैं सुणेया कन्ने दिख्या, तां जेह्ड़ा सुअर्गदूत मिन्जो एह गल्लां दसदा था, मैं तिसदे पैरां पर दंडवत करणे तांई पैई गैया |REV	22	9	अपर तिन्हीं मिन्जो ग्लाया, “दिख इआं मत कर; क्जोकि मैं तेरा, कन्ने तेरे भाऊ भविष्यवक्ता कन्ने इसा कताबा दी गल्लां जो मनणेआळेयां दा संगी दास ऐ | परमात्मां ई जो प्रणांम कर |”REV	22	10	भिरी तिन्हीं मिन्जो ग्लाया, “इसा कताबा दियां गल्लां जो बंद मत कर; क्जोकि बग्त नैड़ैं आईआ ऐ |REV	22	11	जेह्ड़ा अन्याय करदा ऐ, सैह अन्याय ई करदा रैंह्य; कन्ने जेह्ड़ा मलिन ऐ, सैह मलिन बणी रैंह्य; कन्ने जेह्ड़ा धर्मी ऐ, सैह धर्मी बणी रैंह्य; कन्ने जेह्ड़ा पवित्र ऐ; सैह पवित्र बणी रैंह्य |”REV	22	12	“दिख, मैं तौली ओणेआळा | कन्ने हर इक्की दे कम्में मताबक बदला दैणे तांई हिसाब मिन्जो अल्ल ऐ REV	22	13	मैं अलफा कन्ने ओमेगा, पैहला कन्ने आखरी, शुरू कन्ने अंत ऐ |REV	22	14	“धन सैह हन्न, जेह्ड़े अपणे कपड़े धोई लैंदे हन्न, क्जोकि तिन्हां जो जिन्दगिया दे रूखे अल्ल ओणे दा हक्क मिलगा, कन्ने सैह दुरआजेयां च होई करी अंदर जांगे |REV	22	15	अपर कुत्ते, कन्ने जादू टूणे कन्ने व्यभिचारी, कन्ने हत्यारे कन्ने मूर्ति दी पूजा करणेआळे, कन्ने हर इक्क झूठ जो चाह्णेआळा कन्ने गढ़णेआळा बाहर रैंह्गा |REV	22	16	“मिन्जो यीशुयें अपणे सुअर्गदूते जो इसतांई घल्लया, कि तुहां दे गां कलेसियां दे बारे च इन्हां गल्लां दी गवाही दैं | मैं दाऊदे दा मूल कन्ने वंश, कन्ने भ्यागा दा चमकदा तारा ऐ |”REV	22	17	आत्मां कन्ने लाड़ी दोयो ग्लादियां हन्न, “आ!” कन्ने सुणनेआळा बी ग्लां, “आ!” जेह्ड़ा प्यासा होयें सैह ओयें, कन्ने जेह्ड़ा कोई चां सैह जिन्दगिया दा पाणी सेंतमेंत लैया |REV	22	18	मैं हर इक्की जो, जेह्ड़ा इसा कताबा दी भविष्यवाणी दी गल्लां सुणदा ऐ, गवाही दिंदा : जे कोई माणु इन्हां गल्लां च कुच्छ बधां तां परमात्मां तिन्हां मुसीबतां जो, जेह्ड़ियां इसा कताबा च लिखियां हन्न,  तिस पर बधागां |REV	22	19	जे कोई इसा भविष्यवाणी दी कताबा दी गल्लां च कुच्छ कड्डी दैं, तां परमात्मां तिसा जिन्दगिया दे रूखे कन्ने पवित्र सैहरे च, जिसदा वर्णन इसा कताबा च ऐ, तिसदा हिस्सा कड्डी दिंगा |REV	22	20	जेह्ड़ा इन्हां गल्लां दी गवाही दिंदा ऐ सैह एह ग्लांदा ऐ, “हाँ, मैं तौली ओणेआळा |” आमीन हे प्रभु यीशु आ!REV	22	21	प्रभु यीशु दा अनुग्रह पवित्र माणुआं सौगी रैंह्य |