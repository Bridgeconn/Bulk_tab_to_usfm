COL	1	1	पौलुस दे पास्से ते, जेह्ड़ा परमात्में दी इच्छा ते मसीह यीशु दा प्रेरित ऐ, कन्ने भाऊ तीमुथियुस दे पास्से ते,COL	1	2	मसीह च तिन्हां पवित्र कन्ने वसुआसी भाऊआं दे नां जेह्ड़े कुलुस्से च रैंह्दे हन्न म्हारे पिता परमात्में दिया तरफा ते तुहां जो अनुग्रह कन्ने शांति हासल होंदी रैंह्य |COL	1	3	अहां तुहां तांई हर रोज प्रार्थना करी नैं अपणे प्रभु यीशु मसीह दे पिता मतलब परमात्में दा धन्यावाद करदे हन्न ,COL	1	4	क्जोकि अहां सुणेया ऐ कि मसीह यीशु पर तुहां दा वसुआस ऐ, कन्ने सारे पवित्र लोकां नैं तुहां प्यार रखदे हन्न;COL	1	5	तिसा आशा कित्तियो होई चीज्जा दिया बजाह ते जेह्ड़ी तुहां तांई सुअर्गे च रखियो ऐ, जिसदी चर्चा तुहां तिस सुसमाचार दे सच्चे वचने च सुणी चुकेयो हन्न,COL	1	6	जेह्ड़े तुहां अल्ल पुज्जे हन्न, कन्ने जेह्ड़ा संसारे च बी फळ लैयोंदा कन्ने फैलदा ऐ, तिआं ई जिस दिन ते तुहां तिस जो सुणेया कन्ने सचाईया नैं परमात्में दा अनुग्रह पणछैणेया ऐ, तुहां च बी इआं ई करदा ऐ |COL	1	7	तिस दी शिक्षा तुहां म्हारे प्यारे भाऊ इपफ्रासे ते पाई, जेह्ड़ा म्हारे तांई मसीह दा वसुआसे जोग्गा सेवक ऐ |COL	1	8	तिन्हीं तुहां दे प्यारे जो जेह्ड़ा आत्मां च ऐ अहां पर प्रकट कित्ता |COL	1	9	इसतांई जिस दिन ते एह सुणेया ऐ, अहां बी तुहां तांई एह प्रार्थना कन्ने विणती करणा नी छडदे कि तुहां सारे आत्मिक ज्ञान कन्ने समझा समेत परमात्में दी इच्छा दी पणछैणा च सिद्ध होई जा,COL	1	10	तांकि तुहां दा चाल चलन प्रभु दे मताबक होयें, कन्ने सैह सब तरांह ते खुश होयें कन्ने तुहां च हर तरांह दे खरे कम्मां दा फळ लग्गें, कन्ने तुहां परमात्में दी पणछैण च बधदे जा |COL	1	11	कन्ने तिसदी महिमा दिया ताकता दे मताबक सब तरांह दी सामर्था नैं ताकतवर होंदे जा, ऐत्थू तिकर कि खुशिया सौगी हर तरांह ते धीरज कन्ने सेहणशीलता दस्सी सका,COL	1	12	कन्ने पिता दा धन्यावाद करदे रैह्या, जिन्हीं अहां जो इस जोग्गा बणाया कि जोती च पवित्र लोकां सौगी मीरास च भागीदार होन,COL	1	13	तिन्हीं अहां जो नैहरे दे वशे ते छड्डाई करी अपणे प्यारे पुत्तर दे राज्जे च दाखल कराया,COL	1	14	जिस च अहां जो छुटकारा मतलब पापां दी माफी मिलदी ऐ |COL	1	15	सैह तां नी दुस्सणे आळे परमात्में दा प्रतिरूप कन्ने सारिया सृष्टिया च पैहिलौठा ऐ |COL	1	16	क्जोकि तिस च सारी चीज्जां दी सृष्टि होई, चां सुअर्गे दी होयें चां धरती दी, दुस्सा करदी होयें या नी दुस्सा करदी होयें क्या सिहासण क्या प्रभुतायें, क्या प्रधानतायें, क्या हक्क, सारी चीज्जां तिसदिया बजाह ते कन्ने तिस तांई बणाईयां हन्न |COL	1	17	सैई सारियां चीज्जां च पैहले हन्न, कन्ने सारियां चीज्जां तिस च टिक्की रैंह्दियां हन्न  |COL	1	18	सैई शरीर, मतलब कलेसिया दा मुंड ऐ; सैई शुरू ऐ, कन्ने मरेयां च जिंदे होणे आळेयां च पैहला कि सारियां गल्लां च सैई प्रधान ठेहरेया |COL	1	19	क्जोकि पिता दी ख़ुशी इस च ऐ कि तिस च सारी परिपूर्णता वास करें,COL	1	20	कन्ने तिसदे सूलिया पर चलेयो खूने दिया बजाह ते मेलमिलाप करी नैं सारियां चीज्जां दा तिसदिया बजाह ते अप्पु सौगी मेल करी लै, चां सैह धरतीय दी होयें चां सुअर्गे दी |COL	1	21	तुहां जेह्ड़े पैहले कड्डी दित्यो थे, कन्ने बुरे कम्मां दिया बजाह ते मन दे बैरी थे;COL	1	22	कन्ने तिन्हीं हुण शारीरिक देहा च मौती दी बजाह ते तुहां बी मेल मिलाप करी लैया तांकि तुहां जो अपणे सामणे पवित्र कन्ने निष्कलंक, कन्ने बेकसूर बणाई करी खड़ा करें |COL	1	23	जे तुहां वसुआसे दी नीआं पर टिक्की रैह्न कन्ने तिस सुसमाचार दी आशा जो जिसियो तुहां सुणेया ऐ ना छडन, जिसदा प्रचार अम्बरे दे थलै दिया सारिया सृष्टिया च कित्या ए, कन्ने  जिसदा मैं पौलुस सेवक ऐ |COL	1	24	हुण मैं तिन्हां दुखा दिया बजाह ते खुशी मनांदा ऐ, जेह्ड़ा तुहां तांई झेलदा ऐ कन्ने मसीह दे क्लेशां दी कमी तिसदे शरीरे तांई, मतलब कलेसिया तांई, अपणे शरीर च पूरी करदा ऐ;COL	1	25	जिसदा मैं परमात्में दे तिस प्रबंध दे मताबक सेवक ऐ जेह्ड़ा तुहां तांई मिन्जो दित्या ऐ, तांकि मैं परमात्में दे वचना जो पूरा पूरा प्रचार करें |COL	1	26	मतलब तिस भेदे जो जेह्ड़ा बग्तां कन्ने पीढ़ियां ते गुप्त रैह्या, अपर हुण तिसदे तिन्हां पवित्र लोकां पर प्रकट होया ऐ |COL	1	27	जिन्हां पर परमात्में प्रकट करणा चाया कि तिन्हां जो याद होयें कि होरनी जातियां च तिस भेदे दी महिमा दा मुल क्या ऐ, कन्ने सैह एह ऐ कि मसीह जेह्ड़ा महिमा दी आशा ऐ तुहां च रैंह्दा ऐ |COL	1	28	जिसदा प्रचार करी नैं अहां हर इक्की माणुये जो दस्सी दिंदे हन्न कन्ने सारे ज्ञान ते हर इक्की माणुये जो सखांदे हन्न, कि अहां हर इक्की माणुये जो मसीह च सिद्ध करी नैं खड़ा करन |COL	1	29	इसतांई मैं तिसदिया शक्तिया दे मताबक जेह्ड़ी मिन्जो च सामर्था सौगी असर पांदी ऐ, तन मन लगाई नैं मेहणत करदा ऐ |COL	2	1	मैं चाहंदा ऐ कि तुहां जाणी लैन कि तुहां कन्ने तिन्हां तांई जेह्ड़े लौदीकिया च हन्न, कन्ने  तिन्हां सारेयां तांई जिन्हां नैं मेरा शारीरिक मुँ नी दिख्या, मैं कितणी मेहणत करदा ऐ,COL	2	2	तांकि तिन्हां दे मनां च शांति होयें कन्ने सैह प्यार नैं अप्पु च गठे रैह्न, कन्ने सैह पूरी समझा दा सारा धन लैई लैन, कन्ने पिता परमात्मां दे भेदे जो मतलब मसीह जो पणछैणी लैया |COL	2	3	जिस च अक्ल कन्ने ज्ञान दे सारा खजाना छिपेया ऐ |COL	2	4	एह मैं इसतांई ग्ला करदा कि कोई माणु तुहां जो लोभ लालचे आळियां गल्लां नैं धोखा नी दें |COL	2	5	जे मैं शरीरे दे मताबक तुहां ते दूर ऐ, तमी आत्मिक भाव ते तुहां दे नैड़ें ऐ, कन्ने तुहां दी बिधि मताबक चाल चलन कन्ने तुहां दे वसुआसे दी, जेह्ड़ा कि मसीह च पक्का दिखी करी खुश होंदा ऐ |COL	2	6	जिआं तुहां मसीह यीशु जो प्रभु मन्नी करी ग्रहण करी लैया ऐ, तिआं ई तिस च चलदे रैह्या,COL	2	7	कन्ने तिस च जड़ पकड़दे कन्ने बधदे बी जा; कन्ने जिआं तुहां सखायेयो तिआं ई वसुआसे च पक्के होंदे जा, कन्ने जादा ते जादा धन्यावाद करदे रैह्या |COL	2	8	चुकन्ने रैह्या कि कोई तुहां जो तिस तत्व ज्ञान कन्ने व्यर्थ धोखे दिया बजाह ते शिकार ना करी लैं, जेह्ड़ा माणुआं दे रीति रुआजां कन्ने संसारे दी पराणी शिक्षा दे मताबक तां ऐ, अपर मसीह दे मताबक नी |COL	2	9	क्जोकि तिस च ईश्वरत्व दी सारी परिपूर्णता सदेह वास करदी ऐ,COL	2	10	कन्ने तुहां तिस च भरपूर होई गै हन्न जेह्ड़ा सारी प्रधानता दा कन्ने हक्के दा शिरोमणि ऐ |COL	2	11	तिस च तुहां दा देह्या खतणा होया कि  जेह्ड़ा हत्थे नैं नी होंदा, मतलब मसीह दा खतणा, जिसते शारीरिक देह खोली दित्ती जांदी ऐ,COL	2	12	कन्ने तिस सौगी बपतिस्मे लैई करी दबे गै हन्न कन्ने तिस च परमात्में दी सामर्था पर वसुआस करी नैं, जिन्हीं यीशु जो मरेयां ते जिंदा कित्या, तिस सौगी जी बी उठे |COL	2	13	तिन्हीं तुहां जो बी, जेह्ड़े अपणे अपराधां कन्ने अपणे शरीरे दी खतणारहित हालता च मरेयो थे, तिस सौगी जिंदे कित्यो, कन्ने म्हारे सारे अपराधां जो माफ कित्ता,COL	2	14	कन्ने विधियां दा सैह लेखा जेह्ड़ा म्हारे नां पर कन्ने म्हारे वरखलाफ च था, मिटाई दित्ता, कन्ने  तिसियो सूलिया पर मेखां नैं जड़ी करी सामणे ते हटाई दित्ता ऐ |COL	2	15	कन्ने तिन्हीं प्रधानता कन्ने अधिकारियां जो उपरे ते लौआई नैं तिन्हां दा खुल्लमखुला तमाशा बणाई दित्ता कन्ने सूलिया दिया बजाह ते तिन्हां पर जय जयकार दी उआज सणाई |COL	2	16	इसतांई खाणे पीणे या तौआर या नौये चन्द्रमे, या सब्त दे बारे च तुहां दा कोई फैसला ना करें |COL	2	17	क्जोकि एह सारियां ओणे आळियां गल्लां दी परछाई ऐ, अपर असली चीज्जां मसीह दियां हन्न  |COL	2	18	कोई माणु तुहां जो माणु दी दीनता कन्ने सुअर्गदूतां दी पूजा कराई नैं तुहां दी दौड़ा दे इनामे ते वंचित ना करें | ऐदेया माणु दिखियां गल्लां च मन लगांदा ऐ कन्ने अपणियां शारीरिक समझा पर बेकार फूलदा ऐ,COL	2	19	कन्ने तिस शिरोमणि जो पकड़ी नी रखदा जिसते सारा शरीर जोड़ां कन्ने पट्ठेयां दिया बजाह ते  पालण पोषण पाई नैं कन्ने इक्क दूये नैं गठी करी, परमात्में दे पास्से ते बधदे जांदे हन्न |COL	2	20	जाह्लू कि तुहां यीशु मसीह सौगी संसार दी शुरू दी शिक्षा तांई मरी गैयो हन्न, तां भिरी क्जो तिन्हां साइयां जेह्ड़े संसारे च जिन्दगी बितांदे हन्न, तुहां ऐदेयी विधियां दे वशे च क्जो रैंह्दे हन्न  |COL	2	21	कि एह ना छूणा, तिसियो ना चखणा, कन्ने तिसियो हत्थ ना लगाणा?COL	2	22	 (एह सारियां चीज्जां कम्में च लांदे लांदे नाश होई जांगियां) क्जोकि एह माणुआं दे हुक्मां कन्ने शिक्षाआं दे मताबक हन्न |COL	2	23	इन्हां विधियां च अपणिया इच्छा दे मताबक बणाईयो भक्ति दी रीति, कन्ने आत्म हीनता, कन्ने  शारीरक योगाभ्यास दे भाव नैं ज्ञान दा नां तां ऐ, अपर शरीरी लालचे जो रोकणे च इन्हां ते कुच्छ बी फायदा नी होंदा |COL	3	1	कन्ने जाह्लू तुहां मसीह दे सौगी जिंदे कित्ते हन्न, तां सुअर्गीय चीज्जां दी तोपा च रैह्या, जित्थू मसीह अज्ज बी ऐ कन्ने परमात्में दे सज्जे बक्खें बैठया ऐ |COL	3	2	धरतियां दियां चीज्जां पर नी अपर सुअर्गीय चीज्जां पर त्यान लग्गा |COL	3	3	क्जोकि तुहां तां मरी गैयो थे कन्ने तुहां दी जिन्दगी मसीह सौगी परमात्में च छिपियो ऐ |COL	3	4	जाह्लू मसीह जेह्ड़ी म्हारी जिन्दगी ऐ, प्रकट होणा, ताह्लू तुहां बी तिस सौगी महिमा नैं प्रकट करणे हन्न |COL	3	5	इसतांई अपणे तिन्हां अंगा जो मारी दैया जेह्ड़े धरतिया पर हन्न, जे व्यभिचार, अशुद्धता, दुष्कामना, बुरी लालसा कन्ने लोभे जो जेह्ड़ा मूर्तिपूजा दे बराबर ऐ,COL	3	6	इन्हां ई दिया बजाह ते परमात्में दा प्रकोप हुक्म ना मानणे आळेयां पर पौंदा ऐ |COL	3	7	कन्ने तुहां बी, जाह्लू इन्हां बुराइयां च जिन्दगी बितांदे थे तां इन्हां साइयां ई जिन्दगी बितांदे थे |COL	3	8	अपर हुण तुहां बी इन्हां सारेयां जो, मतलब गुस्सा, रोष, बैरभाव, निंदा कन्ने मुँमें ते गालियां बकणा इन्हां सबना जो छड्डी दैया |COL	3	9	इक्की दूये नैं झूठ मत ग्ला, क्जोकि तुहां पराणे माणुये जो तिसदे कम्मां सौगी खोली दित्या ऐ |COL	3	10	कन्ने नौये माणुये जो पैहणी लैया ऐ, जेह्ड़ा अपणे बणाणे आळे साइयां ज्ञान पाणे तांई नौआं बणदा जांदा ऐ |COL	3	11	तिस च ना तां यूनानी रैह्या ना यहूदी, ना खतणा ना खतणांरहित, ना जंगली, ना स्कूती, ना दास कन्ने ना अजाद सिर्फ मसीह सब कुच्छ कन्ने सबना च ऐ |COL	3	12	इसतांई परमात्में दे चुणेयां साइयां जेह्ड़े पवित्र कन्ने प्यारे हन्न, बड़ी करूणा, कन्ने भलाई, कन्ने  दीनता, कन्ने नम्रता, कन्ने सेहणशीलता धारण करा |COL	3	13	कन्ने जे कुसी जो कुसी पर दोस लगाणे दी कोई बजाह होयें, तां इक्की दूये दी सैई लैया कन्ने  इक्की दूये दे अपराध माफ करा; जिआं प्रभुयें तुहां दे अपराध माफ कित्ते, तिआं ई तुहां बी करा |COL	3	14	इन्हां सबना दे उपर प्यारे जो जेह्ड़ा सिद्धता दा पटका ऐ तिसियो बन्नी लैया |COL	3	15	मसीह दी शांति जिस तांई तुहां सदैयो बी हन्न, तुहां दे मने च राज्ज करें; कन्ने तुहां धन्यावादी बणी रैह्या |COL	3	16	मसीह दे वचने जो अपणे मने च अधिकारे नैं बसणा दैया, कन्ने सिद्ध ज्ञाने सौगी इक्की दूये जो सखा कन्ने चिता, कन्ने अपणे अपणे मने च अनुग्रह सौगी परमात्में तांई भजन कन्ने  स्तुतिगान कन्ने आत्मिक गीत गा |COL	3	17	वचने च या कम्मे च जेह्ड़ा कुच्छ बी करा सब प्रभु यीशु दे नांये नैं करा, कन्ने तिसदिया बजाह ते पिता परमात्मां दा धन्यावाद करा |COL	3	18	हे लाड़ियो, जिआं प्रभु च ठीक एह ऐ, तिआं ई अपणे अपणे लाड़े दा हुक्म मन्ना |COL	3	19	हे लाड़ेयो, अपणी अपणी लाड़िया नैं प्यार रक्खा, कन्ने  तिन्हां नैं कठोरता ना करा |COL	3	20	हे जगतों, सारियां गल्लां च अपणे अपणे माऊ बुड़े दे हुक्मे दा पालण करा, क्जोकि प्रभु इसते खुश होंदा ऐ |COL	3	21	हे बच्चे आळेयो अपणे जागतां जो तंग मत करा, इआं ना होयें कि तिन्हां दी हिम्मत टूटी जां |COL	3	22	हे सेवको जेह्ड़े शरीर दे मताबक तुहां दे सुआमी हन्न, सारियां गल्लां च तिन्हां दा हुक्म मन्ना, माणुआं जो खुश करणे आळेयां साइयां दस्सणे तांई नी, अपर मने दी सीधाई कन्ने परमात्में दे डरे नैं |COL	3	23	जेह्ड़ा कुच्छ तुहां करदे हन्न, तिसियो तन मन नैं करा, एह समझी नैं कि माणुआं तांई नी अपर प्रभु तांई करदे हन्न;COL	3	24	क्जोकि तुहां जाणदे हन्न कि तुहां जो इसदे बदले प्रभुये नैं मीरास मिलगी; तुहां प्रभु मसीह दी सेवा करदे हन्न |COL	3	25	क्जोकि जेह्ड़ा बुरा करदा ऐ सैह अपणी बुराईया दा फळ पांगा, सुअर्गे च कुस दा पक्ष नी लैया जांगा |COL	4	1	हे सुआमियां, अपणे अपणे नौकरां सौगी न्याय कन्ने ठीक ठीक व्यवहार करा, एह समझी करी कि सुअर्गे च तुहां दा बी इक्को सुआमी ऐ |COL	4	2	प्रार्थना च लग्गे रैह्या, कन्ने धन्यावाद दे सौगी तिस च जागदे रैह्या,COL	4	3	कन्ने इसदे सौगी सौगी म्हारे तांई बी प्रार्थना करदे रैह्या कि परमात्में म्हारे तांई वचन सणाने तांई इक्क ऐदेया दुरआजे खोल कि अहां मसीह दे तिस भेदे दा वखान करी सकन जिसदिया बजाह ते मैं कैदा च ऐ,COL	4	4	कन्ने तिसियो इआं प्रकट कर, जिआं मिन्जो च करणा ठीक ऐ |COL	4	5	मौके जो कीमती समझी नैं बाहरे आळेयां सौगी अक्लमंदियां नैं वर्ताव करा |COL	4	6	तुहां दा वचन सदा अनुग्रह सौगी कन्ने खरा होयें कि तुहां जो हर माणुये जो ठीक रीतिया नैं  जबाब दैणा आई जां |COL	4	7	प्यारे भाऊ कन्ने वसुआस जोग्गे सेवक, तुखियुस, जेह्ड़ा प्रभु च मेरे सौगी कम्म करणे आळा ऐ, मेरी सारियां गल्लां तुहां जो दस्सी दिंगा |COL	4	8	तिसियो मैं तुहां अल्ल इसतांई घल्लया ऐ कि तुहां जो म्हारी हालत पता लग्गी जां कन्ने सैह तुहां दे मनां जो शांति दैं |COL	4	9	तिस सौगी मैं उनेसिमुसे जो बी घल्लया ऐ जेह्ड़ा वसुआसे जोग्गा कन्ने प्यारा भाऊ कन्ने तुहां दा अपणा ई ऐ; एह तुहां जो ऐत्थू दियां सारियां गल्लां दस्सी दिंगे |COL	4	10	अरिस्तर्खुस, जेह्ड़ा मिन्जो सौगी कैदी ऐ, कन्ने मरकुस जेह्ड़ा बरनबासे दा भाऊ लगदा ऐ (जिसदे बारे च तुहां हुक्म मिलया था कि जे सैह तुहां अल्ल ओंये, तां तिस नैं अच्छी तरह वर्ताव करणा ),COL	4	11	कन्ने यीशु जेह्ड़ा यूस्तुस ग्लांदे हन्न, तुहां जो नमस्कार ग्लांदा ऐ | खतणा कित्तेयो लोकां च सिर्फ एह ई इक्क ऐ जेह्ड़ा परमात्में दे राज्जे तांई मेरे सौगी कन्ने शांति दी बजाह ऐ |COL	4	12	इपफ्रास जेह्ड़ा तुहां च ऐ कन्ने मसीह यीशु दा दास ऐ, तुहां जो नमस्कार ग्लांदा ऐ कन्ने सदा तुहां तांई प्रार्थनां करणे दी कोशश करदा ऐ तांकि तुहां सिद्ध होई नैं पूरे वसुआसे सौगी परमात्में दी इच्छा पर टिक्की रैह्या |COL	4	13	मैं तिसदा गवाह ऐ कि सैह तुहां तांई कन्ने लौदीकिया कन्ने हियरापुलिस आळेयां तांई बड़ी मेहणत करदा रैंह्दा ऐ |COL	4	14	प्यारे वैघ लूका कन्ने देमासे दा तुहां जो नमस्कार |COL	4	15	लौदीकिया दे भाऊआं जो कन्ने नुमफादे कन्ने तिन्हां दे घरे दी कलेसिया जो नमस्कार ग्लाणा |COL	4	16	जाह्लू एह चीट्ठी तुहां दे ऐत्थू पढ़ी लैई जां तां इआं करणा कि लौदीकिया दी कलेसिया च बी पढ़ी जां, कन्ने  सैह चिट्ठी जेह्ड़ी लौदीकिया च आई तिसायो तुहां बी पढ़नेयों |COL	4	17	कन्ने अर्खिप्पुसे नैं ग्लानेयों कि जेह्ड़ी सेवा प्रभु च तिज्जो दित्तियो ऐ, तिसायो त्याने सौगी पूरी करनेयों | COL	4	18	मैं पौलुसे अपणे हत्थे नैं लिखी नैं तुहां जो नमस्कार ग्लांदा | मेरियां जंजीरां जो याद रखनेयों | तुहां पर अनुग्रह होंदा रैंह्य | आमीन |