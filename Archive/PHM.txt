PHM	1	1	पौलुसे दे पास्से ते जेह्ड़ा मसीह यीशु दा कैदी ऐ, कन्ने भाऊये तीमुथियुस दे पास्से ते म्हारे प्यारे सेहकर्मी फिलेमोन,PHM	1	2	कन्ने बैहण अफफिया, कन्ने म्हारे साथी योद्धा अरखिप्पुस कन्ने फिलेमोन दे घरे दी कलीसिया दे नां:PHM	1	3	म्हारे पिता परमात्में कन्ने प्रभु यीशु मसीह दे पास्से ते अनुग्रह कन्ने शांति तुहां जो मिलदी रैंह्य |PHM	1	4	मैं सदा परमात्में दा धन्यवाद करदा ऐ, कन्ने अपणी प्रार्थनां च बी तिज्जो याद करदा ऐ,PHM	1	5	क्जोकि मैं तेरे तिस प्यारे कन्ने वसुआसे दी चर्चा सुणदा ऐ, जेह्ड़ा सारे पवित्र लोकां सौगी कन्ने प्रभु यीशु पर ऐ |PHM	1	6	मैं प्रार्थना करदा ऐ कि वसुआस च तेरा सेहभागी होणा, तुहां दी सारी भलाई दी पणछैणा च, मसीह तांई असरदार होयें |PHM	1	7	क्जोकि हे भाऊ, तिज्जो तेरे प्यारे ते मती सारी खुशी कन्ने शांति मिलियो ऐ, इसतांई कि तेरिया बजाह ते पवित्र लोकां दे मन हरे भरे होई गैयो हन्न |PHM	1	8	इसतांई जे मिन्जो मसीह च बड़ी हिम्मत ऐ कि जेह्ड़ी गल्ल ठीक ऐ, तिसादा हुक्म तिज्जो दें,PHM	1	9	भिरी बी मिन्जो बूढे पौलुसे जो जेह्ड़ा हुण मसीह यीशु तांई कैदी ऐ, एह होर बी खरा लग्गा कि प्यारे नैं विणती करें |PHM	1	10	मैं अपणे बच्चे उनेसिमुस तांई, जेह्ड़ा मिन्जो ते मेरिया कैदा च जम्मेया ऐ, तिज्जो नैं विणती करदा ऐ |PHM	1	11	सैह तां पैहले तेरे कुच्छ कम्म दा नी था, अपर हुण तेरे कन्ने मेरे दूनी दा बड़े कम्मे दा ऐ |PHM	1	12	तिस जो जे जेह्ड़ा मेरे मने दा टुकड़ा ऐ, मैं तिज्जो अल्ल वापस करी दित्ता ऐ |PHM	1	13	तिसियो मैं अपणे अल्ल ई रखणा चाहंदा था कि सैह तेरे पास्से ते इसा कैदा च जेह्ड़ा सुसमाचार दिया बजाह ते ऐ, मेरी सेवा करें |PHM	1	14	अपर मैं तेरी इच्छा बगैर कुच्छ बी करणा नी चाहंदा, कि तेरी एह कृपा दबाबे नैं नी अपर खुशिया नैं होयें |PHM	1	15	क्जोकि क्या पता सैह तिज्जो ते कुच्छ दिन तिकर इसा बजाह ते दूर होया कि हमेशा तिज्जो अल्ल रैंह्य |PHM	1	16	अपर हुण दासे साइयां नी अपर दासे ते बी उत्तम, मतलब भाऊये साइयां रैंह्य, जेह्ड़ा मेरा तां खास प्यारा ऐ ई अपर हुण शरीरे च कन्ने प्रभु च बी, तेरा बी खास प्यारा होयें |PHM	1	17	जे तू मिन्जो अपणा सेहभागी समझदा ऐ, तां तिसियो इस तरांह ग्रहण कर जिआं मिन्जो |PHM	1	18	जे तिन्हीं तेरा कुच्छ नकसान कित्ता ऐ, या तिन्हीं तेरा कुच्छ देणा तां मेरे खाते च लिख लै |PHM	1	19	मैं पौलुस अपणे हत्थे नैं लिखदा कि मैं अप्पु भरी दिंगा; कन्ने इस दे ग्लाणे दी कुच्छ जरूरत नी कि मेरा कर्ज जेह्ड़ा तिज्जो पर ऐ सैह तू ई ऐ |PHM	1	20	हे भाऊ, एह खुशी मिन्जो प्रभु च तेरिया तरफा ते मिलें | मसीह च मेरे दिले जो हरा भरा करी दे |PHM	1	21	मैं तेरे आज्ञाकारी होणे दा भरोसा रखी नैं तिज्जो लिखदा ऐ, कन्ने एह जाणदा ऐ कि जेह्ड़ा कुच्छ मैं ग्लांदा, तू तिसते केंह बधी नैं करगा |PHM	1	22	कन्ने एह बी कि मिन्जो तांई ठेहरणे दी जगाह त्यार रख | मिन्जो आशा ऐ कि तुहां प्रार्थना दिया बजाह ते मैं तुहां जो दैई दित्ता जांगा |PHM	1	23	इपफ्रास जेह्ड़ा मसीह यीशु च मिन्जो सौगी कैदी ऐ,PHM	1	24	कन्ने मरकुस कन्ने अरिस्तर्खुस कन्ने देमास कन्ने लूका जेह्ड़ा मेरे सेहकर्मी हन्न, इन्हां दा तिज्जो नमस्कार | PHM	1	25	म्हारे प्रभु यीशु मसीह दा अनुग्रह तुहां दी आत्मा पर होंदा रैंह्य | आमीन |