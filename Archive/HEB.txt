HEB	1	1	पैहले जुगे च परमात्में पितरां ते थोड़ी थोड़ी करी कन्ने कई किस्मा दे भविष्यवक्तां घल्ली करी गल्लां करियां,HEB	1	2	इन्हां आखरी दिनां च अहां पुत्तरे नैं गल्लां कित्तियां, जिसियो तिन्हीं सारियां चीज्जां दा वारस ठेहराया कन्ने तिसदिया बजाह ते तिन्हीं सारी सृष्टिया दी रचना कित्ती ऐ |HEB	1	3	सैह तिसदिया महिमा दा तेज कन्ने तिसदे तत्वे दी छाप ऐ, कन्ने सारियां चीज्जां जो अपणी सामर्थी दे वचना नैं संभालदा ऐ | सैह पापां जो धोई करी उच्चे सिंहासणे पर महामहिमन दे सज्जे हत्थे अल्ल बैठया;HEB	1	4	कन्ने सुअर्गदूतां ते उतणा ई उतम ठेहराया, जितणा तिन्हीं तिन्हां ते बड़िया जगाह दा वारस होई नैं उतम नां पाया |HEB	1	5	क्जोकि सुअर्गदूतां च तिन्हीं काह्लू कुसणे ग्लाया, “तू मेरा पुत्तर ऐ, अज्ज तू मिन्जो ते पैदा होया?” कन्ने भिरी मैं तिसदा पिता कन्ने सैह मेरा पुत्तर होंगा?”HEB	1	6	कन्ने जाह्लू पैहिलौठे जो संसारे च भिरी लैई अंदा तां ग्लांदा कि परमात्में दे सारे सुअर्गदूत तिसियो दंडवत करन |”HEB	1	7	कन्ने सुअर्गदूतां दे बारे च एह ग्लांदा ऐ, “सैह अपणे दूतां जो हौआ कन्ने अपणे सेवकां जो बळदी अग्ग बणाई दिंदा ऐ |”HEB	1	8	अपर पुत्तरे दे बारे च ग्लांदा ऐ कि हे परमात्मां तेरा सिंहासण जुगा जुग तिकर रैह्णा : तेरे राज्जे दी राजदंड न्याय दी राजदंड ऐ |HEB	1	9	तैं धर्म नैं प्यार अधर्म नैं बैर रखया; इसा बजाह ते परमात्में तेरे परमात्में, तेरे साथियां ते बधीकरी खुशिया दे तेले नैं तेरा अभिषेक कित्ता |”HEB	1	10	कन्ने एह कि, “हे प्रभु शुरू च तैं धरतिया दी नीई पाई, कन्ने सुअर्ग तेरे हत्थां दी कारीगरी ऐ |HEB	1	11	सैह तां नाश होई जांगे, अपर तू बणी रैंह्गा; कन्ने सैह सब कपड़ेयां साइयां पुराणे होई जांगे,HEB	1	12	कन्ने तू तिन्हां जो चादरा साइयां लपेटगा, कन्ने सैह कपड़े साइयां बदली जांगे : अपर तू सैई ऐ कन्ने तेरे सालां दा अंत नी होणा |”HEB	1	13	कन्ने सुअर्गदूतां च तिन्हीं कुस नैं काह्लू ग्लाया, “तू मेरे सज्जे बक्खें बैठ, जाह्लू तिकर कि मैं तेरे बैरियां जो तेरे पैरां थलै नी करी दें?”HEB	1	14	क्या सैह सारी सेवा टहल करणेआळियां आत्मां नी, जेह्ड़ी उद्धार पाणे आळेयां तांई सेवा करणे जो घल्ली जांदी ऐ |HEB	2	1	इसा बजाह ते अहां जो चाइदा कि अहां तिन्हां गल्लां पर जेह्ड़ियां अहां नैं सुणियां हन्न, होर बी मन लगान, इआं ना होयें कि बैहकी करी तिन्हां ते दूर चली जान |HEB	2	2	क्जोकि जेह्ड़ा वचन सुअर्गदूतां दिया बजाह ते ग्लाया था | जाह्लू सैह टिकेया रैह्या कन्ने हर इक्क अपराध कन्ने हुक्म नी मनणे दा ठीक ठीक बदला मिलेया,HEB	2	3	तां अहां लोक ऐदेय बड़े उद्धार ते निश्चंत रैह्यी करी किआं बची सकदे हन्न, जिसदी चर्चा पैहले पैहल प्रभु दिया बजाह ते होई, कन्ने सुणने आळेयां दिया बजाह ते अहां जो निश्चा होया |HEB	2	4	कन्ने इस सौगी ई परमात्में बी अपणियां इच्छा मताबक नशाणां कन्ने अनोखे कम्मां कन्ने कई किस्मां दे सामर्थी कन्ने पवित्र आत्मां दे वरदाना दे कम्मां दे बंटवारे दिया बजाह ते तिसदी गवाही दिंदे हन्न  |HEB	2	5	तिन्हीं तिस ओणेआळे संसारे जो जिसदी चर्चा अहां करा दे हन्न, सुअर्गदूतां दे हवाले नी कित्ता |HEB	2	6	अपर कुणी ग्लाईयो एह गवाही दित्तियो ऐ, “माणु क्या ऐ कि तिसदी सुधि लैंदा ऐ? या माणुये दा पुत्तर क्या ऐ कि तू तिसदी चिंता करदा ऐ?HEB	2	7	तैं तिस जो सुअर्गदूतां ते कुच्छ थोड़ा ई हल्का कित्ता; तैं तिस पर महिमा कन्ने आदर दा मुकट रखेया, कन्ने तिसियो अपणे हत्थां दे कम्मां पर हक्क दित्ता |HEB	2	8	तैं सब कुच्छ उसदे पैरां थलैं करी दित्ता |” इसतांई जाह्लू कि तिन्हीं सब कुच्छ तिसदे अधीन करी दित्ता, तां तिन्हीं कुच्छ बी रखी नी छडेया जेह्ड़ा तिसदे अधीन ना होयें | अपर अहां अल्ली तिकर सब कुच्छ तिसदे अधीन नी दिखदे |HEB	2	9	अपर अहां यीशु जो जेह्ड़ा सुअर्गदूतां ते कुच्छ थोड़ा ई घट कित्ता था, मौत दा दुख उठाणे दी बजाह महिमा कन्ने आदरे दा मुकट पैहनेयों दिखदे हन्न, तांकि परमात्में दे अनुग्रह ते सैह हर इक्क माणु तांई मौता दा सुआद चखें |HEB	2	10	क्जोकि जिसदे तांई सब कुच्छ ऐ कन्ने जिसदिया बजाह ते सब कुच्छ ऐ, तिसियो ऐही खरा लग्गा कि जाह्लू सैह मते सारे पुत्तरां जो महिमा च पुज्जां, तां तिन्हां दे उद्धार दे कर्ता जो दुख उठाणे दी बजाह ते सिद्ध करें |HEB	2	11	क्जोकि पवित्र करणेआळा कन्ने जेह्ड़े पवित्र कित्ते जांदे हन्न, सबना दा इक्क ई मूल ऐ; इसा बजाह ते सैह तिन्हां जो भाऊ ग्लाणे ते नी लजांदा |HEB	2	12	सैह ग्लांदा ऐ, “मैं तेरा नां अपणे भाऊआं जो सुणागा; सभा दे बीच मैं तेरा भजन गांगा |”HEB	2	13	कन्ने भिरी मैं तिस पर भरोसा रखगा |” कन्ने भिरी एह, “दिक्ख, मैं तिन्हां जागतां सौगी जेह्ड़े परमात्में मिन्जो दित्ते |”HEB	2	14	इसतांई जाह्लू कि जागत मांस कन्ने खून दे भागी हन्न, तां अप्पु बी तिन्हां साइयां तिन्हां दा सेहभागी होई गैया, तांकि मौता दिया बजाह ते तिसियो जिसियो मौता पर ताकत मिलियो थी, मतलब सताने जो निकम्मा करी दें;HEB	2	15	कन्ने जितणे मौता दे डरे दे मारे जिन्दगी भर दास बणी करी फंसेयो थे, तिन्हां जो छडाई लें |HEB	2	16	क्जोकि सैह तां सुअर्गदूतां जो नी अपर अब्राहमें दे वंशे जो संभालदा ऐ |HEB	2	17	इसा बजाह ते तिस जो चाइदा था, कि सारियां गल्लां च अपणे भाऊआं साइयां बणैं; जिसते सैह तिन्हां गल्लां च जेह्ड़ियां परमात्में नैं सम्बन्ध रखदियां हन्न, इक्क दयालु कन्ने वसुआसे जोग्गा महायाजक बणैं तांकि लोकां दे पापां तांई प्रायशिचत करें |HEB	2	18	क्जोकि जाह्लू तिन्हीं परीक्षा दे बग्त दुख झेलया, तां सैह तिन्हां दी बी मदद करी सकदा ऐ जिन्हां दी परीक्षा होंदी ऐ |HEB	3	1	इसतांई हे पवित्र भाऊओ, तुहां जेह्ड़े सुअर्गीय बुलाहटा च भागी हन्न, तिस प्रेरित कन्ने  महायाजक यीशु पर जिसियो अहां अंगीकार करदे हन्न, त्यान करा |HEB	3	2	जेह्ड़ा कि अपणे नौकरी लगाणे आळे तांई वसुआसे जोग्गा था, जिआं मूसा बी परमात्में दे सारे घराने च था |HEB	3	3	क्जोकि यीशु मूसा ते इतणा बधी करी महिमा जोग्गा समझेया गैया था, जितणां कि घरे ते बधी HEB	3	4	क्जोकि हर इक्की घरे दा कोई ना कोई बनाणेआळा होंदा ऐ, अपर जिन्हीं सब कुच्छ बणाया सैह परमात्मां ऐ |HEB	3	5	मूसा तां परमात्में दे घरे च सेवके साइयां वसुआसे जोग्गा रैह्या कि जिन्हां गल्लां दी चर्चा होणेआळी था, तिन्हां गल्लां दी गवाही दें |HEB	3	6	अपर मसीह पुत्तरे साइयां परमात्मे दे घरे दा अधिकारी ऐ; कन्ने  तिसदा घर अहां हन्न ; जे अहां अपणियां हिम्मता पर कन्ने अपणियां आशा दे कमंडे पर आखरी बग्ते तिकर मजबूतिया नैं पक्के रैह्न |HEB	3	7	जिआं पवित्र आत्मां ग्लांदा ऐ, “जे अज्ज तुहां तिसदी उआज सुणी लैंन,HEB	3	8	तां अपणे मने जो कठोर मत करा, जिआं कि गुस्सा दिलाणे दे बग्त कन्ने परीक्षा दे बग्त बणे च कित्ता था |HEB	3	9	औत्थू तुहां देयां पितरां मिन्जो जांची करी परखेया कन्ने चाली साल तिकर मेरे कम्म दिक्खे |HEB	3	10	इसा बजह ते मैं तिस बग्ते दे लोकां ते गुस्सा रैह्या, कन्ने ग्लाया, इन्हां दे मन सदा भटकदे रैंह्दे हन्न, कन्ने इन्हां नैं मेरे रस्ते जो नी पणछैणया |’HEB	3	11	तां मैं गुस्से च आई करी कसम खाई कि सैह मेरे अरामे च दाखल नी होई पांगे |HEB	3	12	हे भाऊओ, चुकन्ने रैह्या कि तुहां च ऐदेया बुरा कन्ने वेवसुआसी मन ना होयें, जेह्ड़ा तुहां जो जिंदे परमात्में ते दूर हटाई लैई जां |HEB	3	13	अपर जिस दिन तिकर अज्ज दा दिन ग्लांदे हन्न , हर दिन इक्की दूये जो समझादें रैह्या, ऐदेया ना होयें कि तुहां च कोई माणु पाप दे छले च आई करी कठोर होई जां |HEB	3	14	क्जोकि अहां मसीह दे भागी होयो हन्न, जे अहां अपणे भरोसे पर अंत तिकर मजबूतिया नैं पक्के रैह्न |HEB	3	15	जिआं ग्लाया जांदा ऐ, “जे अज्ज तुहां तिसदी उआज सुणी, तां अपणे मनां जो कठोर मत करा | जिआं कि गुस्सा दिलाणे दे बग्त कित्या था |”HEB	3	16	खरा कुणी माणुयें सुणी करी बी गुस्सा दिलाया? क्या तिन्हां सबना नी, जेह्ड़ा मूसा दिया बजाह ते  मिस्त्र ते निकाळी करी लैई गैया था?HEB	3	17	कन्ने सैह चाली साल तिकर कुणा लोकां ते गुस्सा रैह्या? क्या तिन्हां ते नी जिन्हां पाप्प कित्ता, कन्ने तिन्हां दी लाश बणे च पैई रैह्यी?HEB	3	18	कन्ने तिन्हीं कुणाते कसम खाई कि तुहां मेरे अरामें च दाखल नी होई सकदे? क्या सिर्फ तिन्हां नी जिन्हां हुक्म नी मनेया?HEB	3	19	कन्ने अहां दिखदे हन्न कि सैह वेवसुआसे दिया बजाह ते दाखल नी होई सके |HEB	4	1	इसतांई जाह्लू कि तिसदे अरामे च दाखल होणे दा वचन अज्जे तिकर ऐ, तां अहां डरणा चाइदा इआं ना होयें कि तुहां च कोई माणु तिस ते बगैर जाणेयां रैह्यी जां |HEB	4	2	क्जोकि अहां जो तिन्हां दे साइयां सुसमाचार सुणाया ऐ, अपर सुणेयो वचने ते तिन्हां जो कुच्छ फायदा नी होया; क्जोकि सुणने आळेयां दे मने च वसुआसे नैं नी बैठया |HEB	4	3	अपर अहां जिन्हां वसुआस कित्ता ऐ, तिस अरामे च दाखल होंदे हन्न; जिआं तिन्हीं ग्लाया, मैं अपणे गुस्से च कसम खाई कि सैह मेरे अरामे च दाखल नी होई पांगे |” जे सृष्टिया दी रचना  दे बग्त ते पैहलें तिसदे कम्म पूरे होई चुकेयो थे |HEB	4	4	क्जोकि सतमे दिन दे बारे च तिन्हीं इआं ग्लाया ऐ, परमात्में सतमे दिन अपणे सारे कम्मां जो निपटाई करी नैं अराम कित्ता |”HEB	4	5	कन्ने ऐत्थू भिरी एह ग्लांदा ऐ, सैह मेरे अरामे च दाखल नी होई पांगे |”HEB	4	6	तां जाह्लू एह गल्ल बाकि ऐ कि कितणे होर हन्न जेह्ड़ा तिस अरामे च दाखल होन, कन्ने  जिन्हां जो तिसदा सुसमाचार पैहलें सणाया तिन्हां हुक्म नी मनणे दिया बजाह ते तिस च दाखल नी होये,HEB	4	7	इसतांई सैह कुस खास दिने जो ठेहराई नैं इतणे दिना बाद दाऊदे दिया कताबा च तिसियो ‘अज्ज दा दिन ग्लांदा ऐ | जिआं पैहले ग्लाया गैया, “जे अज्ज तुहां तिसदी उआज सुणी, तां अपणे मनां जो कठोर मत करा |”HEB	4	8	क्जोकि जे यहोशू तिन्हां जो अरामे च दाखल कराई लेंदा, तां तिसदे बाद दूये दिने दी चर्चा नी होंदी |HEB	4	9	जाणी लैया कि परमात्में दे लोकां तांई सब्त दा अराम बाकि ऐ;HEB	4	10	क्जोकि जिन्हीं तिसदे अरामे च दाखल होया ऐ, तिन्हीं बी परमात्में साइयां अपणे कम्मां जो पूरा करी नैं अराम कित्ता ऐ |HEB	4	11	अहां बी तिस अरामे च दाखल होणे दा कोशश करन, इआं ना होयें कि कोई माणु तिन्हां साइयां  हुक्म नी मनी करी पैई जान |HEB	4	12	क्जोकि परमात्में दा वचन जिंदा, कन्ने असरे आळा, कन्ने हर इक्क दूँ धारां आळिया तलवारा ते बी बड़ा पैना ऐ; कन्ने जान्नां कन्ने आत्मां जो, कन्ने गठी गठी कन्ने गूदे गूदे जो लग्ग करी नैं आर पार विनह्दा ऐ कन्ने मने दी भावनां जो कन्ने वचारां जो जांचदा ऐ |HEB	4	13	सृष्टिया दी कोई बी चीज्ज तिसते छिपियो नी ऐ, अपर जिस नैं अहां जो कम्म ऐ, तसदियां अंखी सामणे सारियां चीज्जां खुलियां कन्ने बे पड़दा हन्न  |HEB	4	14	इसतांई जाह्लू म्हारा ऐदेया मोट्टा महायाजक ऐ, जेह्ड़ा सुअर्गां ते होई करी गैया ऐ, मतलब परमात्में दा पुत्तर यीशु, तां ओआ, अहां अपणे अंगीकारा जो मजबूतिया नैं मनां च सम्भाली रखन |HEB	4	15	क्जोकि म्हारा ऐदेया महायाजक नी जेह्ड़ा म्हारी कमजोरियां च म्हारे सौगी दुखी ना होई सकें; अपर सैह सारियां गल्लां च म्हारे साइयां परखेय तां गैया, तमी निष्पाप्प निकळेया |HEB	4	16	इसतांई ओआ, अहां अनुग्रह दे सिंहासणे दे नेड़ै हिम्मत करी नैं चलन कि अहां पर दया होयें, कन्ने सैह अनुग्रह पान जेह्ड़ा जरूरतां दे बक्त म्हारी मदद करें |HEB	5	1	क्जोकि हर इक्क महायाजक माणुआं ते ई लेंदे हन्न  कन्ने  माणुआं ई तांई, तिन्हां गल्लां दे बारे च जेह्ड़ियां परमेमात्में नैं सम्बन्ध रखदियां हन्न , ठेहराया जांदा ऐ कि भेंट कन्ने  पाप बळि चढ़ाया करें |HEB	5	2	सैह अज्ञानियां कन्ने भूले भटकेयां सौगी नर्मियां नैं व्यवहार करी सकदा ऐ, इसतांई कि सैह अप्पु बी कमजोरियां नैं घिरेया ऐ |HEB	5	3	इसतांई तिसियो चाइदा कि जिआं लोकां तांई तिआं ई अपणे तांई बी पाप बळि चढ़ां करें |HEB	5	4	एह आदर दा मान कोई अपणे आप्पे ते नी लेंदा, जाह्लू तिकर कि हारूने साइयां परमात्में दे पास्से ते ठेहराया नी जां |HEB	5	5	तिआं मसीह नैं बी महायाजक बणने दी बढ़ाई अप्पु नी लैई, अपर तिस जो तिन्हीं दित्ती, जिन्हीं तिस नैं ग्लाया था, “तू मेरा पुत्तर ऐ, अज्ज मैं ई तिज्जो पैदा कित्ता ऐ |”HEB	5	6	इसी तरांह सैह दूईया जगाह च बी ग्लांदा ऐ, “तू मलिकिसिदके साइयां सदा तांई याजक ऐ |”HEB	5	7	यीशुयें अपणी शरीरे च रैह्णे दे दिनां च उंची उआजां नैं पुकारी पुकारी करी कन्ने अंखी भरी भरी नैं तिसते जेह्ड़ा तिसजो मौता ते बचाई सकदा था, प्रार्थनायें कन्ने विणती कित्ती, कन्ने भक्तिया दिया बजाह ते तिसदी सुणी गैई|HEB	5	8	पुत्तर होणे पर बी तिन्हीं दुख झेली झेली नैं हुक्म मनणा सिखेया,HEB	5	9	कन्ने सिद्ध बणीकरी, अपणे सारे हुक्म मनणे आळेयां तांई सदा काल दे उद्धारे दी बजाह होई गैया,HEB	5	10	कन्ने तिसियो परमात्में दे पास्से ते मलिकिसिदके साइयां महायाजके दा औधा मिलेया |HEB	5	11	इसदे बारे च अहां जो मत्तियां सारियां गल्लां ग्लाणियां हन्न, जिन्हां जो समझणां बी ओखा ऐ, इसतांई कि तुहां उंचा सुणणा लग्गी पैयो |HEB	5	12	बग्ते दे साह्भे नैं तां तुहां जो गुरु होई जाणा चाइदा था, तमी एह जरूरी होई गैया ऐ कि कोई तुहां जो परमात्में दे वचनां दी शुरू ते शिक्षा भिरी ते सखां | तुहां तां ऐदेय होई गै हन्न कि तुहां जो अनाजे दे बदलें अल्ली तिकर दूद ई चाइदा |HEB	5	13	क्जोकि दूद पीणेआळे बच्चे जो तां परमात्में दे वचणा दी पणछैण नी होंदी, क्जोकि सैह मुन्नू ऐ |HEB	5	14	अपर अनाज सयाणेयां तांई ऐ, जिन्हां दी समझ तजरबा करदे करदे, खरे बुरे दे बारे दा भेद करणे तांई पक्के होई गैयो हन्न,HEB	6	1	इसतांई ओआ मसीह दी शिक्षा दी शुरू दी गल्लां जो छड्डी करी अहां सिद्धता दी कनारी गां बधदे जान, कन्ने  मरेयो कम्मां ते मन फिराणे, कन्ने परमात्में पर वसुआस करणे,HEB	6	2	कन्ने बपतिस्में कन्ने हत्थ रखणे, कन्ने मरेयां दे जिंदे होणे, कन्ने आखरी न्याय दी शिक्षा रूपी नीई भिरी ते नी पान |HEB	6	3	जे परमात्मां चां तां अहां ऐही करगे |HEB	6	4	क्जोकि जिन्हां इक्क बरी जोती पाई ऐ, कन्ने जेह्ड़े सुअर्गीय वरदान दा सुआद चखी चुकेया हन्न  कन्ने पवित्र आत्मां दे भागी होई गै हन्न,HEB	6	5	कन्ने परमात्में दे उतम वचने दा कन्ने ओणेआळे जुगे दी सामर्थी दा सुआद चखी चुकेयो हन्न,HEB	6	6	जे सैह भटकी जान तां तिन्हां जो मन फिराव तांई नौआ बणाना अनहोणी गल्ल ऐ; क्जोकि सैह परमात्में दे पुत्तरे जो अपणे तांई भिरी सूलिया पर चढ़ांदे हन्न कन्ने प्रकट च तिस पर कलंक लगांदे हन्न  |HEB	6	7	क्जोकि जेह्ड़ी जमीन बरखा दे पाणिये जो, जेह्ड़ा तिसा पर बार बार पोंदा ऐ, पी पी करी जिन्हां लोकां तांई सैह बाई कन्ने बीजी जांदी ऐ तिन्हां दे कम्म दा साग सब्जी पैदा करदी ऐ, सैह परमात्में ते आशीष पांदी ऐ |HEB	6	8	अपर जे सैह झाड़ियां कन्ने कंडे पैदा करदी ऐ, तां निकम्मी कन्ने श्राफे आळी ऐ, कन्ने तिसादा अंत फुकी दैणे साइयां ऐ |HEB	6	9	अपर हे प्यारेयो, जे अहां एह  गल्लां ग्लांदे हन्न तमी तुहां दे बारे च अहां इसते छैल कन्ने  उद्धारआळियां गल्लां दा भरोसा करदे हन्न  |HEB	6	10	क्जोकि परमात्मां अन्यायी नीयें कि तुहां दे कम्म, कन्ने  तिस प्यारे जो भूली जां, तां तुहां तिसदे नांये तांई इस तरीके नैं दस्सया, कि पवित्र लोकां दी सेवा कित्ती कन्ने करा दे बी हन्न  |HEB	6	11	अपर अहां सब चांह्दे हन्न कि तुहां च हर इक्क माणु अंत तिकर पूरी आशा तांई इन्हीं साह्भें ई कोशश करदा रैंह्य |HEB	6	12	तांकि तुहां आलसी नी होई जान, अपर तिन्हां दे पचां चलन जेह्ड़ा वसुआस कन्ने धीरजे दिया बजाह ते प्रतिज्ञा दे वारस होंदे हन्न  |HEB	6	13	परमात्में अब्राहमें ते प्रतिज्ञा दिंदे बग्त जाह्लू एह जाचेया कि कसम खाणे तांई तां तिस ते बडा नी कोई ऐ नी, तां अपणी ई कसम खाई करी ग्लाया,HEB	6	14	“मैं सचमुच तिज्जो बड़ी आशीष दिंगा, कन्ने तेरी औलाद जो बधांदा जांगा |”HEB	6	15	कन्ने इसा बजाह ते तिन्हीं शबर रखी करी प्रतिज्ञा दी सारियां गल्लां हासल कित्तियां |HEB	6	16	माणु तां अपणे ते बडे दी कसम खांदा ऐ  कन्ने तिन्हां दे हर इक्की झगड़े दा फैसला कसमा ते पक्का होंदा ऐ |HEB	6	17	इसतांई जाह्लू परमात्में प्रतिज्ञा दे वारसां पर होर बी साफ़ तरीके नैं प्रकट करणा चाया कि तिसदी मनसा बदली नी सकदा, तां कसमा जो बीच लैई आया |HEB	6	18	तांकि दूँ ना बदलणे आळी गल्लां दिया बजाह ते, जिन्हां दे बारे च परमात्में दा झूठा ठेहराणा अनहोणा ऐ, अहां जो पक्का होई नैं हौंसला रखणा चाइदा, जेह्ड़े पनाह लैणे जो इसतांई दौड़े हन्न  कि तिसा आशा जो जेह्ड़ी सामणे रखियो ऐ हासल करन |HEB	6	19	सैह आशा म्हारिया जान्नी तांई समंदरी चाह्जां दे लंगरा साइयां ऐ जेह्ड़ा पक्का कन्ने मजबूत ऐ, कन्ने पड़दे दे अंदरे तिकर पुज्जदा ऐ,HEB	6	20	जित्थू यीशुयें मलकिसिदके दिया रीतिया पर सदा काल दा महायाजक बणी करी म्हारे तांई अगुवे दे रुप्पे च दाखल कित्ता ऐ |HEB	7	1	एह मलिकिसिदक शालेम दा राजा कन्ने परमपरधान परमात्में दा याजक, सदा याजक बणी रैंह्दा ऐ | जाह्लू अब्राहम राजेयां जो मारी करी वापस ओआ दा था, तां इन्हीं तिस नैं मिली करी तिसियो आशीष दित्ती |HEB	7	2	इसी जो अब्राहमें सारी चीज्जां दा दसवां हिस्सा बी दित्ता | एह पैहले अपणे नां दे मतलब दे मताबक, धर्मे दा राजा ऐ |HEB	7	3	जिसदा ना बुड़ा, ना मां, ना वंशावली ऐ, जिसदे दिना दा ना शुरुआत ऐ, कन्ने ना जिन्दगिया दा अंत ऐ; अपर परमात्में दे पुत्तरे साइयां ठेहरी करी सदा तांई याजक बणी रैंह्दा ऐ |HEB	7	4	हुण इस पर त्यान करा कि सैह किना म्हान था जिसजो कुलपति अब्राहमें लूटा ते अच्छे ते अच्छे माल दा दसवां हिस्सा दित्ता |HEB	7	5	लेवी दी औलादा च जेह्ड़े याजके दा औधा पांदे ऐ, तिन्हां हुक्म मिलेया ऐ कि लोकां, मतलब अपणे भाऊआं ते, चाहे सैह अब्राहम ते ई क्जो नी जम्मेयों होन, व्यवस्था दे मताबक दसवां हिस्सा लैन |HEB	7	6	अपर इन्हीं, जेह्ड़ी तिन्हां दिया वंशावली दा बी नी था, अब्राहमें ते दसवां हिस्सा लैया, कन्ने  जिसियो प्रतिज्ञा मिलियो थी तिसियो आशीष दित्ती |HEB	7	7	इस च शक नी कि छोटा बडे ते आशीष पांदा ऐ |HEB	7	8	कन्ने ऐत्थू तां मरनहार माणु दसवां हिस्सा लैंदे हन्न, अपर औत्थू सैई लेंदा ऐ जिसदी गवाही दित्ती जांदी ऐ कि सैह जिंदा ऐ |HEB	7	9	तां अहां एह बी ग्लाई सकदे हन्न कि लेवीये बी, जेह्ड़ा दसवां हिस्सा लैंदे हन्न, अब्राहमें दिया बजाह ते दसवां हिस्सा दित्ता |HEB	7	10	क्जोकि जिस बग्त मलिकिसिदक तिसदे बुड़े नैं मिलेया तां  तिस बग्त सैह अपणे बुड़े दे शरीरे च था |HEB	7	11	जे लेवीय याजक औधे दिया बजाह ते सिधी हासल होई सकदी ऐ तां ( जिसदे सहारे लोकां जो व्यवस्था मिलियो थी ) तां भिरी क्या जरूरत थी कि दूया याजक मलिकिसिदक दी रीतिया पर खड़ुन्दा, कन्ने हारून दी रीतिया दा नी समझेया गैया?HEB	7	12	क्जोकि जाह्लू याजके दा औधा बदली जांदा ऐ, तां व्यवस्था दा बी बदलूणा जरूरी ऐ |HEB	7	13	क्जोकि जिसदे बारे च एह गल्लां ग्लाईयां जांदियां हन्न कि सैह दूये गोत्र दा ऐ, जिस च कुणी बी वेदी दी सेवा नी कित्ती,HEB	7	14	तां प्रकट ऐ कि म्हारा प्रभु यहूदा दे गोत्रे ते पैदा होया ऐ, कन्ने इस गोत्रे दे बारे च मूसें याजकें औधे दी कुच्छ चर्चा नी कित्ती |HEB	7	15	म्हारा दावा होर बी सफाईया नैं प्रकट होई जांदा ऐ, जाह्लू मलिकिसिदक साइयां इक्क होर याजक पैदा होई जांदा ऐ,HEB	7	16	जेह्ड़ा शरीरी हुक्मे दी व्यवस्था दे मताबक नी, अपर अविनाशी जिन्दगिया दी सामर्थी मताबक नियुक्त होया होयें |HEB	7	17	क्जोकि तिसदे बारे च एह गवाही दित्ती गैई ऐ, “तू मलिकिसिदक दी रीतिया पर जुगा जुग  तिकर याजक ऐ |”HEB	7	18	इन्हीं साह्भें पैहला हुक्म कमजोर कन्ने निष्फल होणे दिया बजाह ते लोप होई गैया |HEB	7	19	 (इसतांई कि व्यवस्था नैं कुसा गल्ला दी सिधी नी कित्ती), कन्ने तिसदिया जगाह पर इक्क ऐदेयी उतम आशा रखी गैई ऐ जिसदिया बजाह ते अहां परमात्में दे नैड़ै जाई सकदे हन्न |HEB	7	20	इस तांई कि मसीह दी नियुक्ति बगैर कसमा ते नी होई,HEB	7	21	क्जोकि सैह तां बगैर कसमा याजक ठेहराये गै अपर एह कसमा सौगी तिसदिया तरफा ते नियुक्त कित्ता गैया जिन्हीं तिसदे बारे च ग्लाया, “प्रभुयें कसम खाई, कन्ने सैह तिसते भिरी नी पछताये कि तू जुगा जुग तिकर याजक ऐ |”HEB	7	22	इन्हीं साह्भें यीशु इक्क उतम वादे दा जामिन ठेहरया |HEB	7	23	सैह तां मते सारे याजक बणदे आये, इसदी बजाह एह ऐही कि मौत तिन्हां जो रैह्णा नी दिंदी थी;HEB	7	24	अपर एह जुगा जुग रैंह्दा ऐ, इसा बजाह ते तिसदा याजके दा पद अटल ऐ |HEB	7	25	इसतांई जेह्ड़े तिसदिया बजाह ते परमात्में अल्ल ओंदे हन्न, सैह तिन्हां पूरा पूरा उद्धार करी सकदा ऐ, क्जोकि सैह तिन्हां तांई विणती करणे जो सदा जिंदा ऐ |HEB	7	26	देह्य देह्या ई महायाजक म्हारे जोग्गा था जेह्ड़ा पवित्र, कन्ने निष्कपट, कन्ने साफ, कन्ने  पापियां ते लग्ग, कन्ने सुअर्गे ते बी ऊचा कित्या होयें |HEB	7	27	तिन्हां महायाजकां साइयां तिसियो जरूरी नी कि हर रोज पैहलें अपणे पापां कन्ने भिरी लोकां दे पापांतांई बलिदान चढ़ां; क्जोकि तिन्हीं अपणे आप्पे जो बलिदान चढ़ाई करी तिसियो इक्क ई बरी च पूरा करी दित्या |HEB	7	28	क्जोकि व्यवस्था तां कमजोर माणुआं जो नियुक्त करदी ऐ, अपर तिसा कसमा दा वचन, जेह्ड़ी व्यवस्था दे खाई गैई, तिस पुत्तरे जो नियुक्त करदा ऐ जेह्ड़ा जुगा जुग तांई सिद्ध कित्ता गैया ऐ |HEB	8	1	हुण जेह्ड़ियां गल्लां अहां ग्ला दे हन्न तिन्हां च सारेयां ते बडी गल्ल एह ऐ कि म्हारा देह्या महायाजक ऐ, जेह्ड़ा सुअर्गे पर महामहिन दे सिंहासण दे सज्जे बक्खें जाई बैठेया ऐ,HEB	8	2	कन्ने पवित्र जगाह कन्ने तिस सच्चे तम्बू दा सेवक होया जिसियो कुणी माणुयें नी, अपर प्रभुयें खड़ा कित्या ऐ |HEB	8	3	क्जोकि हर इक्क महायाजक भेंट कन्ने बलिदान चढ़ाणे तांई ठेहराया जांदा ऐ, इसा बजाह ते जरूरी ऐ की इस याजक अल्ल बी चढ़ाणे तांई होयें |HEB	8	4	जे सैह धरतिया पर होंदा तां कदी याजक नी होंदा, इसतांई कि व्यवस्था मताबक भेंट चढ़ाणे आळे तां हन्न  |HEB	8	5	सैह सुअर्गे च दी चीज्जां दे प्रतिरूप कन्ने प्रतिबिम्ब दी सेवा करदे हन्न; जिआं जाह्लू मूसा तम्बू बनाणे पर था, तां तिसियो एह चतौनी मिली, “दिख जेह्ड़ा नमूना तिज्जो प्हाड़े पर दस्सेया था, तिसदे मताबक सब कुच्छ बनाणा |”HEB	8	6	अपर तिन्हां याजकां ते बधीकरी सेवा यीशु जो मिली क्जोकि सैह होर बी उतम वादे दा मध्यस्थ ठेहरया, जेह्ड़ा होर उतम प्रतिज्ञा दे सहारे बन्नेया ऐ |HEB	8	7	क्जोकि जे सैह पैहला वादा बेकसूर होंदा, तां दूये तांई मौका तोपया जांदा |HEB	8	8	अपर सैह तिन्हां पर दोष लगाई नैं ग्लांदा ऐ, “प्रभु ग्लांदा ऐ, दिक्खा, सैह दिन ओणे आळे हन्न  कि मैं इस्राएले दे घराणे सौगी कन्ने यहूदा दे घराणे सौगी नौआ वादा बनंगा |HEB	8	9	एह  तिस वादे साइयां नी होंगा, जेह्ड़ा मैं तिन्हां पितरां सौगी तिस बग्त बन्नेया था, जाह्लू मैं तिन्हां दा हत्थ पकड़ी नैं तिन्हां जो मिस्र देश कड्डी लैई आया; क्जोकि सैह मेरे वादे पर टिक्के नी रैह्य, इसतांई मैं तिन्हां सुधि नी लैई, प्रभु ऐही ग्लांदा ऐ |HEB	8	10	भिरी प्रभु ग्लांदा ऐ, कि जेह्ड़ा वादा मैं तिन्हां दिना दे बाद इस्राएले दे घराणे सौगी बनंगा, सैह एह ऐ कि मैं अपणिया व्यवस्था जो तिन्हां दे मनां च पांगा, कन्ने तिसियो तिन्हां दे मनां पर लिखगा कन्ने मैं तिन्हां दा परमात्मां ठेहरांगा कन्ने  सैह मेरे लोक ठेहरगे |HEB	8	11	कन्ने हर इक्क अपणे देसे आळे जो कन्ने अपणे भाऊ जो एह शिक्षा नी दिंगा कि तू प्रभु जो पणछैण क्जोकि छोटेयां ते कन्ने बडेयां ते लैई सारे मिन्जो जाणी लेंगे |HEB	8	12	क्जोकि मैं तिन्हां दे बुरे कम्मां दे बारे च दयावन्त होंगा, कन्ने तिन्हां दे पापां जो भिरी याद नी करगा |”HEB	8	13	नौये वादे दी स्थापना ते तिन्हीं पैहले वादे जो पुराणा ठेहराई दित्ता; कन्ने जेह्ड़ा चीज्ज पुराणी कन्ने खराब होई जांदी ऐ तिसादा मुकी जाणा जरूरी ऐ |HEB	9	1	तिस पैहले वादे च भी सेवा दे नियम थे, कन्ने ऐदेयी पवित्र जगैह थी जेह्ड़ी इस संसारे दी थी |HEB	9	2	क्जोकि इक्क तम्बू बणाया, पैहले तम्बू च दिय्या, कन्ने मेज कन्ने भेंट दी रोटियां थी; कन्ने  तिसा जगाह पवित्र जगाह ग्लांदे हन्न  |HEB	9	3	कन्ने दूया पड़दे दे पचां सैह तम्बू था, जेह्ड़ा परमपवित्र जगाह थी |HEB	9	4	तिस सोने दी धूपदानी कन्ने चौनी पास्सें वादे दा सणूक कन्ने इस च मन्ने नैं भरौया मर्तबान कन्ने हारूने दी सोठी जिस च फूल फळ आई रैह्यो थे कन्ने वादे दी पट्टी थी |HEB	9	5	तिस ऊपर दोयो तेजस्वी करूब थे; जेह्ड़े प्रायश्चित दे ढकणे पर छौं करा करदे थे; इन्हां दा इक्क  इक्क करी नैं वखान करणे दा हुण बग्त नी ऐ |HEB	9	6	जाह्लू एह सब चीज्जां त्यार होई गैई | तां पैहले तम्बू च याजक हर बग्त अंदर सेवा दे कम्म पूरे नभांदे थे ,HEB	9	7	अपर दूये च सिर्फ महायाजक साले च इक्क बरी जांदा ऐ, कन्ने  बगैर खून लैई नैं नी जांदा; जिसियो सैह अपणे तांई कन्ने लोकां दी भूल चूक तांई चढ़ादां ऐ |HEB	9	8	इसते पवित्र आत्मां एही दस्सदा ऐ कि जाह्लू तिकर पैहला तम्बू खड़ा ऐ, ताह्लू तिकर पवित्र जगाह दा रस्ता प्रकट नी होया |HEB	9	9	एह तम्बू अज्ज दे बग्त तांई इक्क उदारण ऐ; जिस च इतणी भेंट कन्ने बलिदान चढ़ाये जांदे हन्न, जिन्हां ते अराधना करणेआळेयां दे विवेक सिध नी होई सकदे |HEB	9	10	क्जोकि सैह सिर्फ खाणे पीणे दी चीज्जां कन्ने भांति भांति दी न्हौणे दे विधाना दे मताबक शरीरी नियम हन्न, जेह्ड़े सुधारे दे बक्त तिकर नियुक्त कित्तेयो हन्न |HEB	9	11	अपर जाह्लू मसीह ओणेआळी खरियां खरियां चीज्जां दा महायाजक होई नैं आया, तां तिन्हीं होर बी बडे सिद्ध तम्बू ते होई नैं जेह्ड़ा हत्थे दा बणाया नी ग्लाणे दा मतलब इसा सृष्टिया दा नी,HEB	9	12	कन्ने छेलूयां कन्ने भेड़ूयां दे खूने दिया बजाह ते नी अपर अपणे ई खूने दिया बजाह ते इक्क ई बरी पवित्र जगाह च दाखल होया कन्ने सदा दा छुटकारा पाया |HEB	9	13	क्जोकि जाह्लू छेलूयां कन्ने दांदां दा खून कन्ने कलोरे दी धूड़ दा अपवित्र माणु पर छिड़णे ते शरीरे दी बुराईयां तांई तिन्हां जो पवित्र करदा ऐ,HEB	9	14	तां मसीह दा खून जिन्हीं अपणे आप्पे जो सनातन आत्मां दिया बजाह ते परमात्में सामणे निर्दोष चढ़ाया, तुहां दे विवेके जो मरेयो कम्मां ते क्जो नी शुद्ध करगा तांकि तुहां जिंदे परमात्में दी सेवा करा |HEB	9	15	इसा बजाह ते सैह नौये वादे दा मध्यस्थ ऐ, तांकि तिसदिया मौता दिया बजाह ते जेह्ड़ा पैहले वादे दे बग्ते दे अपराधां ते छुटकारा पाणे तांई होया ऐ, सदेयो लोक प्रतिज्ञा मताबक सदा दी मीरास जो पान |HEB	9	16	क्जोकि जित्थू वादाकित्ता ऐ औत्थू वादा करणे आळे दी मौता जो बी दी समझी लैणा जरूरी ऐ |HEB	9	17	क्जोकि ऐदेया वादा मरणे पर पक्का होंदा ऐ, कन्ने जाह्लू तिकर वादा करणे आळा जिंदा रैंह्दा ऐ ताह्लू तिकर वादा कम्मे दा नी होंदा |HEB	9	18	इस तांई पैहला वादा बी बगैर खूने ते नी कित्ता गैया |HEB	9	19	क्जोकि जाह्लू मूसा सारेयां लोकां जो व्यवस्था दा हर इक्क हुक्म सणांई चुकेया तां तिन्हीं भेडूयां कन्ने  छेलूयां दा खून लेई नैं, पाणी कन्ने लाल ऊन कन्ने जूफे सौगी तिसा कताबा पर कन्ने  सारेयां लोकां पर छिड़की दित्ताHEB	9	20	कन्ने ग्लाया, “एह तिस वादे दा खून ऐ, जिसदा हुक्म परमात्में तुहां तांई दित्ता ऐ |”HEB	9	21	कन्ने इसा बजाह ते तिन्हीं तम्बू कन्ने सेवा दे सारियां चीज्जां पर खून छिड़केया |HEB	9	22	सच तां एह ऐ कि व्यवस्था मताबक अपर सारियां चीज्जां खून दिया बजाह ते शुद्ध कित्ती जांदियां हन्न, कन्ने बगैर खून चढ़ाये पापां दी माफी नी |HEB	9	23	इसतांई जरुरी ऐ कि सुअर्गे दी चीज्जां दे प्रतिरूप इन्हां बलिदानां दिया बजाह ते शुद्ध कित्ते जान अपर सुअर्गे दी चीज्जां अप्पु इन्हां ते उतम बलिदानां दिया बजाह ते शुद्ध कित्ती जांदियां |HEB	9	24	क्जोकि मसीह नैं तिस हत्थे दी बणाई होई पवित्र जगाह च, जेह्ड़े सच्ची पवित्र जगाह दा नमूना ऐ, अंदर नी गैया अपर सुअर्गे च प्रवेश कित्ता, तांकि म्हारे तांई हुण परमात्में सामणे दिखाई दें |HEB	9	25	एह नी कि सैह अपणे आप्पे जो बार बार चढ़ा, जिआं कि महायाजक प्रति साल दूज्जे दा खून लिये पवित्र जगैह च प्रवेश करा करदा ऐ,HEB	9	26	नी तां संसारे दी उत्पति ते लेई नैं तिसजो बार बार दुख उठाणां पोंदा; अपर हुण जुगे दे अंत च सैह इक्क ई बरी प्रकट होया ऐ, तांकि अपणे ई बलिदाने दिया बजाह ते पापे जो दूर करी दें |HEB	9	27	कन्ने जिआं माणु तांई इक्क बरी मरणा कन्ने  तिसदे बाद न्याय दा होणा नियुक्त ऐ,HEB	9	28	तिआं ई मसीह बी सारी मानव जाति दे पापां जो चुकणे तांई इक्क बरी बलिदान होया; कन्ने  जेह्ड़े लोक तिसदा इंताजर करदे हन्न तिन्हां दे उद्धारे तांई दूई बरी बगैर पाप चुके दस्सी दिंगा |HEB	10	1	क्जोकि व्यवस्था जिस च ओणे आळी खरी खरी चीज्जां दा प्रतिबिम्ब ऐ अपर तिन्हां दा असली स्वरूप नी इसतांई तिन्हां इक्को ई तरांह दे बलिदानां दिया बजाह ते जेह्ड़ा हर साल अचूक चढ़ाये जांदे हन्न, बक्खे ओणेआळेयां जो कदी बी सिद्ध नी करी सकदी |HEB	10	2	ना तां तिन्हां दा चढ़ाणा बंद क्जो नी होई जांदा? इसतांई जाह्लू सेवा करणे आळे इक्को ई बरी शुद्ध होई जांदे, तां भिरी तिन्हां दा विवेक तिन्हां जो पापी नी ठेहरांदा |HEB	10	3	अपर तिन्हां दिया बजाह ते हर साल पापां दी याद करदे हन्न |HEB	10	4	क्जोकि एह ना होणे आळी गल्ल ऐ कि दांदां कन्ने छेलूयां दा खून पापां जो दूर करें |HEB	10	5	इसा बजाह ते सैह संसारे च ओंदे बग्त ग्लांदा ऐ, “बलिदान कन्ने भेंट तैं नी चाई अपर मिन्जो तांई इक्क शरीर त्यार कित्ती |HEB	10	6	होम बलियां करणे कन्ने पाप बलियां चढ़ाणे ते तू खुश नी होया |HEB	10	7	ताह्लू मैंई ग्लाया, दिक्ख, मैं आईया ऐ, पवित्र शास्त्र च मेरे बारे च लिख्या होया ऐ, तांकि ऐ परमात्में, तेरी इच्छा पूरी करें |”HEB	10	8	ऊपरे तां सैह ग्लांदा ऐ, ना तैं बलिदान कन्ने भेंट कन्ने होम बलियां कन्ने पाप बलियां जो चाया, कन्ने ना तिन्हां ते खुश होया,” जे एह बलिदान तां व्यवस्था मताबक चढ़ाये जांदे हन्न |HEB	10	9	भिरी एह बी ग्लांदा ऐ, दिक्ख मैं आईया ऐ, तांकि तेरी इच्छा पूरी करें, पैहले जो तां सैह चुकी दिंदा ऐ, तांकि दूये जो नियुक्त करें |HEB	10	10	तिसा इच्छा ते अहां यीशु मसीह दे अपणे शरीरे दे इक्को ई बरी बलिदान चढ़ाणे दिया बजाह ते पवित्र कित्ते गै हन्न  |HEB	10	11	हर इक्क याजक तां खड़े होई नैं हर दिन सेवा करदा ऐ, कन्ने इक्क ई तरांह दे बलिदान जो जेह्ड़े पापां जो कदी दूर नी करी सकदे, बार बार चढ़ांदे हन्न  |HEB	10	12	अपर एह माणु तां पापां  दे बदले इक्क ई बलिदान सदा तांई चढ़ाई करी परमात्में दे सज्जे बक्खे जाई बैठा,HEB	10	13	कन्ने तिस बग्त ते इसदा इंतजार करदा ऐ, कि तिसदे बैरी तिसदे पैरां दे थलै दी पीढ़ी बणें |HEB	10	14	क्जोकि तिन्हीं इक्को ई चढ़ावे दिया बजाह ते तिन्हां जो जेह्ड़े पवित्र कित्ते जांदे हन्न, सदा तांई सिद्ध करी दित्ता ऐ |HEB	10	15	कन्ने पवित्र आत्मां बी अहां जो ऐही गवाही दिंदा ऐ; क्जोकि तिन्हीं पैहलें ग्लाया था,HEB	10	16	प्रभु ग्लांदा ऐ कि जेह्ड़ा वादा मैं तिन्हां दिनां बाद तिन्हां नैं करणे हन्न सैह एह हन्न कि मैं अपणी व्यवस्था जो तिन्हां दे मनां पर लिखगा कन्ने  मैं तिन्हां दिया अक्ला च पांगा |”HEB	10	17	भिरी सैह एह ग्लांदा ऐ, मैं तिन्हां दे पापां जो कन्ने  तिन्हां दे अधर्मे दे कम्मां जो भिरी कदी याद नी करगा |”HEB	10	18	कन्ने जाह्लू इन्हां दी माफी होई गैई ऐ, तां भिरी पापे दा बलिदान नी रैह्या |HEB	10	19	इसतांई हे भाऊओ, जाह्लू अहां जो यीशु दे खूने दिया बजाह ते तिस नौये कन्ने जिंदे रस्ते ते पवित्र जगाह च दाखल होणे हिम्मत होई गैई ऐ,HEB	10	20	जेह्ड़ा तिन्हीं पड़दे मतलब अपणे शरीर च होई नैं म्हारे तांई अभिषेक कित्ता ऐ,HEB	10	21	कन्ने इसतांई कि म्हारा इतणा म्हान याजक ऐ, जेह्ड़ा परमात्में दे घरे दा अधिकारी ऐ,HEB	10	22	तां ओआ, अहां सच्चे मने कन्ने पूरे वसुआसे सौगी कन्ने अपणियां अक्ला दा दोस दूर करणे तांई मने पर छिड़काव लैई करी, कन्ने शरीरे जो शुद्ध पाणी नैं धोई करी परमात्में बक्खें जान |HEB	10	23	ओआ अहां अपणी आशा दे अंगीकारे जो दिले नैं सम्भाली रखन, क्जोकि जिन्हीं प्रतिज्ञा कित्ती ऐ, सैह सच्चा ऐ;HEB	10	24	कन्ने प्यार कन्ने खरे कम्मां च करणे तांई अहां इक्की दूये दी चिंता करा करें |HEB	10	25	कन्ने इक्की दूये सौगी किट्ठे होणा ना छड्डा, जिआं कि कितणेयां दी रीति ऐ, अपर इक्की दूये जो समझांदे रैह्न: कन्ने जिआं जिआं तिस दिने जो नैड़े ओंदे दिख्या तिआं तिआं होर बी जादा एह करा करा |HEB	10	26	क्जोकि सचाईया जो जाणने दे बाद जे अहां जाणी बुझी करी पाप करदे रैह्न, तां पापां तांई भिरी कोई बलिदान नी |HEB	10	27	हां, सज्जा दा इक्क डरौणे रस्ते दा इंतजार करणा कन्ने अग्गी दा बळणा बाकी ऐ जेह्ड़ी विरोधियां जो फुकी करी धूड़ करी दिंदी |HEB	10	28	जाह्लू मूसा दी व्यवस्था नी मनणेआळा, दूँ या त्रीं माणुआं दी गवाहिया पर बगैर दया मारी दित्ता जांदा ऐ,HEB	10	29	तां सोची लैया कि सैह कितणी भारी सज्जा दे जोग्गे होणे हन्न, जिन्हीं परमात्में दे पुत्तरे जो पैरां नैं रौळेया कन्ने वादे दे खूने दा जिस दिया बजाह ते सैह पवित्र ठेहराया गैया था, अपवित्र मन्नेया ऐ, कन्ने अनुग्रह दी आत्मां दा अपमान कित्ता |HEB	10	30	क्जोकि अहां तिसियो जाणदे हन्न, जिन्हीं ग्लाया, बदला लैणां मेरा कम्म ऐ, मैंई बदला दिंगा |” कन्ने भिरी एह कि "प्रभु अपणे लोकां दा न्याय करगा |”HEB	10	31	जिंदे परमात्में दे हत्थां च पौणा डरौणी गल्ल ऐ |HEB	10	32	अपर तिन्हां पचां आळयां दिनां जो याद करा, जिन्हां च तुहां ज्योति पाई करी दुखां दे झमेले च टिक्की रैह्य |HEB	10	33	कदी कदी तां इआं कि तुहां निंदा कन्ने  क्लेश सेहंदे होये तमाशा बणैं, कन्ने  कदी इआं तुहां तिन्हां दे साझी होये जिन्हां दी बुरी हालत कित्ती जांदी थी |HEB	10	34	क्जोकि कि तुहां कैदियां दे दुखे च बी दुखी होये कन्ने  अपणी धन दौलत बी खुशिया नैं लुटणा दित्ती; एह जाणी करी कि तुहां अल्ल इक्क होर बी उतम कन्ने  सदा काल तिकर ठेरणे आळी दौलत ऐ |HEB	10	35	इसतांई अपणी हिम्मत मत छड्डा क्जोकि तिसदा प्रतिफल बडा ऐ |HEB	10	36	क्जोकि तुहां जो शबर रखणा जरूरी ऐ, तांकि परमात्में दी इच्छा जो पूरी करी नैं तुहां प्रतिज्ञा दा फळ पा |HEB	10	37	क्जोकि हुण बड़ा ई थोड़ा बग्त रैह्यी गैया ऐ, जाह्लू कि ओणे आळें ओंगा कन्ने देर नी करगा |HEB	10	38	अपर मेरा धर्मी जण वसुआसे नैं जिंदा रैंह्गा, कन्ने जे सैह पचां हटी जां तां मेरा मन तिसते खुश नी होंगा |”HEB	10	39	अपर अहां वापस जाणे आळे नी कि नाश होई जान अपर वसुआस करणेआळे हन्न कि जान्नी जो बचान |HEB	11	1	हुण वसुआस आशा कित्तियां चीज्जां दा निश्चा, कन्ने नी दिखियां चीज्जां दा सबूत ऐ |HEB	11	2	क्जोकि इसदे बारे च पुराणे जमानै दे माणु दी खरी गवाही दित्ती गैई |HEB	11	3	वसुआस ते ई अहां जाणे जांदे हन्न कि सारी सृष्टि दी रचना परमात्में दे वचने दिया बजाह ते होई ऐ | अपर एह नी कि जेह्ड़ा कुच्छ दिखणे च ओंदा ऐ, एह दिखियां चीज्जां ते बणेयां होयें |HEB	11	4	वसुआस ते ई हाबिलें कैने ते उतम बलिदान परमात्में तांई चढ़ाया, कन्ने तिसदिया बजाह ते तिसदे धर्मी होणे दी गवाही बी दित्ती गैई, क्जोकि परमात्में तिसदी भेंटा दे बारे च गवाही दित्ती; कन्ने तिसदिया बजाह ते सैह मरने ते बाद बी अल्ली तिकर गल्लां करदा ऐ |HEB	11	5	वसुआस ते ई हनोक चुकी लैया गैया कि मौती जो नी दिक्खें, कन्ने तिसदा पता बी नी लग्गा क्जोकि परमात्में तिसियो उचुकी लैया था, कन्ने तिसदे चुकणे ते पैहलें तिसदी एह गवाही दित्ती गैई थी कि तिन्हीं परमात्में जो खुश कित्ता ऐ |HEB	11	6	कन्ने वसुआसे बगैर तिसियो खुश करणा अनहोणां ऐ; क्जोकि परमात्में दे बक्खें ओणेआळ जो वसुआस करणा चाइदा कि सैह ऐ, कन्ने अपणे तोपणेआळेयां जो प्रतिफल दिंदा ऐ |HEB	11	7	वसुआस ते ई नूहें तिन्हां गल्लां दे बारे च जेह्ड़ियां तिस बग्त दुस्सदियां नी थियां चतौनी पाई करी भक्ति सौगी अपणे टबरे जो बचाणे तांई चाह्ज बणाया, कन्ने  तिसदिया बजाह ते तिन्हीं संसारे जो दोसी ठेहराया; कन्ने तिस धर्मे दा वारस होया जेह्ड़ा वसुआसे ते होंदा ऐ |HEB	11	8	वसुआस ते ई अब्राहम जाह्लू सदेया तां हुक्म मन्नी करी ऐसिया जगाह चली गैया जित्थू सैह मीरास लैणेआळा था; कन्ने एह नी जाणदा था कि मैं कुत्थू चलेया ऐ भिरी बी सेह चली गैया |HEB	11	9	वसुआस ते ई तिन्हीं प्रतिज्ञा कित्तेयो देस च, पराये देसे च परदेसिये साइयां रैह्यी करी इसहाके कन्ने याकूबे सौगी जेह्ड़ा तिस सौगी तिसा प्रतिज्ञा दे वारस थे, तम्बुआं च वास कित्ता |HEB	11	10	क्जोकि सैह तिस पक्के सैहरे दा रस्ता तोपदा था, जिसियो रचणे आळा कन्ने बणाने आळा परमात्मां ऐ |HEB	11	11	वसुआसे ते ई अब्राहमें दी लाड़ी जिसदा नां सारा था, बूढी होणे पर बी गर्भ धारण करणे दी सामर्थ पाई, क्जोकि तिन्नैं प्रतिज्ञा करणे आळे जो सच्चा जाणेयां था |HEB	11	12	इसा बजाह ते इक्को ई माणु ते, जेह्ड़ा मरेया था, अम्बरे ते तारेयां साइयां कन्ने समंदरे दे (कनड़ै) तीर दी रेता साइयां अणगिणत वंश पैदा होये |HEB	11	13	एह सारे ई वसुआसे दी हालता च मरे कन्ने तिन्हां प्रतिज्ञा कित्तियां चीज्जां नी पाईयां, अपर तिन्हां जो दूरे ते दिक्खी करी खुश होये कन्ने मन्नी लैया कि अहां धरती पर परदेशी कन्ने  बाहरे दे माणु हन्न  |HEB	11	14	जेह्ड़ा ऐदेइयां गल्लां ग्लांदे हन्न, सैह दस्सदे हन्न कि अपणे सुअर्ग देसे दी तोपा च हन्न  |HEB	11	15	कन्ने जिस देस च सैह निकळी आयेयो थे, जे सैह तिसदी सुधि करदे तां तिन्हां जो वापस जाणे दा मौका था |HEB	11	16	अपर सैह इक्क उतम मतलब सुअर्गीय देसे दे अभिलाषी हन्न; इसतांई परमात्मां तिन्हां दा परमात्मां केहलाणे च तिन्हां ते नी लजांदा क्जोकि तिन्हीं तिन्हां तांई इक्क सैहर त्यार कित्ता ऐ |HEB	11	17	वसुआस ते ई अब्राहमें परखणे दे बग्त च, इसहाके जो बलिदान चढ़ाया; कन्ने जिन्हीं प्रतिज्ञाआं जो सच मन्नेयां था |HEB	11	18	कन्ने जिस नैं एह ग्लाया था, “इसहाके ते तेरा वंश केहललांगा सैह अपणे इक्क पुत्तरे जो चढ़ाणा चली गैया |HEB	11	19	क्जोकि तिन्हीं मन्नी लैया, कि परमात्मां सामर्थी ऐ कि तिसियो मरेयां ते भिरी जिंदा कित्या; तिन्हां ईं च दृष्टांतां दी रीति पर सैह तिसियो भिरी मिलेया |HEB	11	20	वसुआस ते ई इसहाकें याकूबे कन्ने  एसावे जो ओणे आळियां गल्लां दे बारे च आशीष दित्ती |HEB	11	21	वसुआस ते ई याकूबें मर दे बग्ते यूसुफे दे दूनी पुत्तरां जो इक्क इक्क करी आशीष दित्ती कन्ने  अपणियां सोठिया दा साहरा लैई नैं दंडवत कित्ता |HEB	11	22	वसुआस ते ई यूसुफें, जाह्लू सैह मरणे पर था, तां इस्राएले दी औलाद दे निकळणे दे बारे च चर्चा कित्ती, कन्ने अपणी हड्डी दे बारे च हुक्म दित्ता |HEB	11	23	वसुआस ते ई मूसा दे माऊ बुड़ें तिसजो पैदा होणे दे बाद तीन मीह्ने तिकर छुपाई रखेया, क्जोकि तिन्हां दिख्या कि जागत छैल ऐ, कन्ने सैह राजे दे हुक्मे ते ना डरें |HEB	11	24	वसुआस ते ई मूसें सयाणा होई करी फिरौन दी कुड़ी दा पुत्तर बणी करी रैह्णे ते मन्ना कित्ता |HEB	11	25	इसतांई होया कि तिसियो पापां च थोड़े दिन तिकर सुख भोगणे ते परमात्में दे लोकां सौगी दुख भोगणा जादा उतम लगा |HEB	11	26	तिन्हीं मसीह दिया बजाह ते बेइजत होणे जो मिस्र दे खजाने ते मता धन समझेया, क्जोकि तिसदियां अंखी फळ पाणे दे पास्सें लगियां थी |HEB	11	27	वसुआस ते ई राजे दे गुस्से ते नी डरी करी तिन्हीं मिस्र जो छड्डी दित्ता, क्जोकि अणदिखे जो जिआं कि दिखी करी पक्का रैह्या |HEB	11	28	वसुआस ते ई तिन्हीं फसह कन्ने खून छिड़कणे दी विधि मन्नी कि पैहिलौठे दा नाश करणेआळा  इस्रालियां पर हत्थ ना चुकें |HEB	11	29	वसुआस ते ई सैह लाल समंदरे जो इआं टप्पी गै जिआं कि सूकिया जमीना च चलदे हन्न; कन्ने  जाह्लू मिस्री माणु बी इआं ई टप्पणा लग्गे तां सारे डूबी मरे |HEB	11	30	वसुआस ते ई यरीहो दी शहरपनाह दे चौनी पास्सें जाह्लू सैह सत दिन तिकर तिसदा चक्कर लगाई बैठे तां सैह ढैई गैई |HEB	11	31	वसुआस ते ई भेदिये जो ठीक ठाक रखणे पर राहाब नां दी वेश्या हुक्म ना मनणेआळेयां सौगी नाश नी होई  |HEB	11	32	हुण होर क्या ग्लां? क्जोकि बग्त नी रैह्या कि गिदोने दा कन्ने बाराके कन्ने शिमशोने दा, कन्ने  यिफतह दा, कन्ने दाऊदे कन्ने शमूएले दा कन्ने भविष्यवक्तां दा वखान करें |HEB	11	33	इन्हां वसुआसे दिया बजाह ते राज्ज जीते; धर्मे दे कम्म कित्ते; प्रतिज्ञा कित्ती होईयां चीज्जां पाईयां; शेरां दे मुँ बंद कित्ते;HEB	11	34	अग्गी दी लपटां जो ठंडा किता; तलवार दी मारा ते बची निकळे; कमजोरियां च ताकतवर होये; लड़ाईया च वीर बणैं; कन्ने विदेशियां दी फौजां जो मारी करी खदेड़ी दित्ता |HEB	11	35	जणास अपणे मरेयांयो माणु जो भिरी ज़िंदा पाया; कितणे तां मार खांदे खांदे मरी गै कन्ने  छुटकारा नी चाया, इसतांई कि उतम मरेयो ते जिंदे होणे दे भागी होन |HEB	11	36	कईआं तां मजाक बणने ते कन्ने कोड़े खाणे मतलब कैदी बणने ते कन्ने कैदा च पोणे दिया बजाह ते परखे गै |HEB	11	37	पत्थर मारे गै आरे नैं चीरे गै; तिन्हां दी परीक्षा लैई गैई, तलवारां नैं मारे गै; गरीबिया च कन्ने  दुख क्लेश भुकतदे भेडां बकरियां दी खलां उढी करी तां तुंह मारे मारे फिरदे रैह्य;HEB	11	38	कन्ने बणा, कन्ने प्हाड़ां, कन्ने सरूगां च, कन्ने धरती दी दरारां च भटकदे रैह्य | संसार तिन्हां दे जोग्गा नी था |HEB	11	39	वसुआसे दिया बजाह ते इन्हां सबना दे बारे च खरी गवाही दित्ती गैई, तमी तिन्हां जो प्रतिज्ञा कित्तियो चीज्ज नी मिली |HEB	11	40	कजोकि परमात्में म्हारे तांई पैहले ते ई इक्क उत्तम गल्ल ठेहराई, कि म्हारे बगैर सिद्धता जो नी पुज्जन | HEB	12	1	इसा बजाह ते जाह्लू कि गवाहां दा इतणा भारी बदळ अहां जो चौनी पास्सें ते ढकेया ऐ, तां ओआ, हर इक्क रोकणेआळी चीज्ज कन्ने उलझाणे आळे पापे जो दूर करी नैं, सैह दौड़ जिस च अहां जो जो दौड़णा ऐ अहां जो धीरज नैं दौड़न,HEB	12	2	कन्ने वसुआस दे कर्ता कन्ने सिद्ध करणेआळे यीशु दे पास्सें दिखदे रैह्न, जिन्हीं तिसा खुशिया तांई जेह्ड़ा तिस दे गां रखया था, लज्जा दी कुच्छ चिंता नि करदे, सूलिया दा दुख सैह्या, कन्ने  परमात्में दे सिंहासण दी सज्जे पास्सें जाई बैठया |HEB	12	3	इसतांई तिस पर त्यान करा, जिस च अपणे विरोधे च पापियां दा इतणां विरोध सेह लैया कि तुहां नराज होई नैं हिम्मत मत छड्डी दैया |HEB	12	4	तुहां पापे नैं लड़दे होये तिस नैं इन्हीं झड़प ना करी कि तुहां दा खून निकळेया होयें;HEB	12	5	कन्ने तुहां तिसा शिक्षा जो, जेह्ड़ा तुहां जो पुत्तरां साइयां दित्ता जांदा ऐ, भूली गैयो हन्न : “हे मेरे पुत्तर, प्रभु दी फटकारा जो हल्की गल्ल मत समझ, कन्ने जाह्लू सैह तिज्जो घुड़के तां हिम्मत मत छड्डा |HEB	12	6	क्जोकि प्रभु जिस नैं प्यार करदा ऐ, तिस जो फटकारदा बी ऐ, कन्ने जिसियो पुत्तर बणाई लेंदा ऐ, तिस जो कोड़े बी लगांदा ऐ |”HEB	12	7	तुहां दुख जो फटकार समझी करी सेही लैया; परमात्में तुहां जो पुत्तर जाणी करी तुहां सौगी बर्ताब करदा ऐ | सैह कुण देह्या पुत्तर ऐ जिसदी फटकार पिता नी करदा?HEB	12	8	जे सैह फटकार जिसा दे हक्कदार होंदे हन्न, तुहां दी नी होई तां तुहां पुत्तर नी, अपर व्यभिचार दी सन्तान ठेहरे |HEB	12	9	भिरी जाह्लू कि म्हारा शरीरी बुड़ा बी अहां जो फटकारदे थे कन्ने अहां तिन्हां दा आदर कित्ता, तां क्या आत्मां दे पिता दे होर बी अधीन ना रैह्न जिसते अहां जिंदे रैह्न |HEB	12	10	सैह तां अपणी अपणी समझा दे मताबक थोड़े दिनां तांई फटकारदे थे, अपर सैह तां म्हारे फायदे तांई करदा ऐ, कि अहां बी तिसदी पवित्रता दे भागी होई जान |HEB	12	11	कन्ने इस बग्ते च हर तरांह दी फटकार खुशिया दी नी, अपर दुखे दी गल्ल दुस्सदी ऐ; तमी जेह्ड़ा तिस जो सेहंदे सेहंदे पक्के होई गैयो हन्न, बादे च तिन्हां जो चैना सौगी धर्मिकता दा प्रतिफल मिलदा ऐ |HEB	12	12	इसतांई ढिल्ले हत्थां कन्ने कमजोर गोडेयां जो सीधे करा,HEB	12	13	कन्ने अपणे पैरां तांई सीधे रस्ते बणा कि लट्टा भूली नी जां अपर भला चंगा होई जां,HEB	12	14	सबना नैं मेल मिलाप रखा, कन्ने तिसा पवित्रता दे खोजी हन्न जिसा बगैर कोई प्रभु जो कदी नी दिखी सकदा |HEB	12	15	त्याने नैं दिखदे रैह्या, इआं ना होयें कि कोई परमात्में दे अनुग्रह ते छुटी जां, या भिरी कोई कोड़ी जड़ फूटीकरी तकलीफ दें, कन्ने तिसदिया बजाह ते मते लोक अशुद्ध होई जान |HEB	12	16	इआं ना होयें कि कोई माणु व्यभिचारी, या एसावे साइयां अधर्मी होयें जिन्हीं इक्क बरी दे खाणे दे बदले अपणे पैहिलौठे होणे दी जगाह बेची दित्ती |HEB	12	17	तुहां जाणदे हन्न कि बादे च जाह्लू तिन्हीं आशीष पाणा चाई तां अयोग्य गिणा गैया, कन्ने रौई रौई करी तोपणे पर बी तिस जो मन फैरणे दा मौका नी मिलया |HEB	12	18	तुहां तां तिस प्हाड़े बक्खें जिसियो छूई सकदे थे, कन्ने अग्गी ते बळेया था, कन्ने काली घटा कन्ने नैहरा  कन्ने तूफाने दे बक्खे,HEB	12	19	कन्ने तुरही दी उआज, कन्ने ग्लाणेआळे शब्दा बक्खे नी आये, जिस जो सुणनेयाळेयां विणती कित्ती कि हुण अहां नैं होर गल्लां नी कित्तियां जान |HEB	12	20	क्जोकि सैह तिस हुक्मे जो नी सेह सके : “जे कोई डंगर बी प्हाड़े जो छुन तां तिस पर पत्थर मारे जान |”HEB	12	21	कन्ने सैह दर्शन इतणा डरौणा था कि मूसेन ग्लाया, “मैं बड़ा डरदा कन्ने कमदा ऐ |HEB	12	22	अपर तुहां सिय्योने दे प्हाड़े दे बक्खे कन्ने जिंदे परमात्में दे सैहरे, सुअर्गीय यरूशलेम दे बक्खे कन्ने लखां सुअर्गदूतांHEB	12	23	कन्ने तिन्हां पैहिलौठे दी साधारण सभा कन्ने कलेसिया जिन्हां दे नां सुअर्गे च लिखे होये हन्न, कन्ने सबना दे न्यायी परमात्में दे बक्खे, कन्ने सिद्ध कित्तेयो धर्मियां दी आत्मांयें,HEB	12	24	कन्ने नौये वादे दे बीच यीशु कन्ने छिड़कावे दे तिस खूने बक्खे आयेयो हन्न, जेह्ड़ा हाबिले दे खून ते उतम गल्लां करदा ऐ |HEB	12	25	चुकन्ने रैह्या, कन्ने  तिस ग्लाणे आळे ते मुँमें मत फेरा, क्जोकि सैह माणु जाह्लू धरती पर ते चतौनी दैणेआळे ते मुँमें मोड़ी करी नी बची सकन तां अहां सुअर्गे पर ते चतौनी दैणेआळे ते मुँ मोड़ी करी किआं बची सकगे?HEB	12	26	तिस बग्त तां तिसदिया उआजा नैं धरती जो हिलाई दित्ता, अपर हुण तिन्हीं एह प्रतिज्ञा कित्ती ऐ, इक्क बरी भिरी ना सिर्फ धरतिया जो तां जे अम्बरे जो बी हिलाई दिंगा |”HEB	12	27	कन्ने एह बोल 'इक्क बरी भिरी इसा गल्ला जो प्रकट करदा ऐ कि जेह्ड़ी चीज्जां हिलाईयां जांदियां हन्न, सैह रचियां होईयां चीज्जां होणे दिया बजाह ते टली जांगी; तांकि जेह्ड़ी चीज्जां हिलाई नी जांदियां सैह अटल बणी रैह्न |HEB	12	28	इसा बजाह ते अहां इस राज्ज जो पाई करी जेह्ड़ा कि हिलणे आळा नीये, तिस अनुग्रह जो हत्था ते नी जाणा देन, जिसा बजाह ते भक्ति कन्ने डर रखी करी परमात्में दी ऐदेयी आराधना करी सकदे हन्न जिसते सैह खुश होंदा ऐ;HEB	12	29	क्जोकि म्हारा परमात्मां भस्म करणे आळी अग्ग ऐ |HEB	13	1	भाईचारे च प्यार बणी रैंह्य |HEB	13	2	सेवा करणा मत भूलणा, क्जोकि इन्हीं साह्भें नां जाणे कितणे लोक अणजाण होई करी सुअर्गदूतां दी सेवा कित्तियो ऐ |HEB	13	3	कैदियां दी ऐदेयी सुध लैया कि मन्ना तिस सौगी तुहां बी कैद होन, कन्ने जिन्हां सौगी बुरा बर्ताव कित्ता जांदा ऐ, तिन्हां दी बी एह समझी करी सुध लैया करा कि म्हारा बी शरीर ऐ |HEB	13	4	व्याह सबना माणुआं च आदर मान दी गल्ल समझी जाये, कन्ने बछाण निष्कलंक रैंह्य, क्जोकि परमात्में व्यभिचारियां, कन्ने परस्त्रीगामियां दा न्याय करगा |HEB	13	5	तुहां सभाव लोभे आळा ना होयें, कन्ने जेह्ड़ा तुहां अल्ल ऐ तिस पर निश्चा करा; क्जोकि तिन्हीं  अप्पु ई ग्लाया ऐ, “मैं तिज्जो कदी नी छडणे हन्न, कन्ने कदी नी त्यागणे हन्न |”HEB	13	6	इसतांई अहां निडर होई करी ग्लांदे हन्न, प्रभु मेरा सहायक ऐ, मैं नी डरणा; माणु मेरा क्या करी सकदा ऐ |”HEB	13	7	जेह्ड़े तुहां दे अगुवे थे, कन्ने जिन्हां तुआंहां जो परमात्में दा वचन सुणांया ऐ, तिन्हां जो याद रखा; कन्ने त्याने नैं तिन्हां दे चाल चलना दा अंत दिखी करी तिन्हां दे वसुआसे पचां चला |HEB	13	8	यीशु मसीह गुजरे बग्त कन्ने अज्ज कन्ने जुगा जुग इक्को देह्या ऐ |HEB	13	9	कईआं किस्मा दे उपरी शिक्षा ते भरमाई मत जांदे, क्जोकि मने दा अनुग्रह ते पक्के रैह्णा खरा  ऐ | ना कि तिन्हां खाणे दी चीज्जां ते जिन्हां ते कम्म रखणेआळे जो कुच्छ फायदा नी होंदा |HEB	13	10	म्हारी इक्क ऐदेयी वेदी ऐ जिसा पर खाणे दा हक्क तिन्हां लोकां जो नी, जेह्ड़े तम्बू दी सेवा करदे हन्न |HEB	13	11	क्जोकि जिन्हां डंगरा दा खून महायाजक पाप बलि तांई पवित्र जगाह च लैई जांदा ऐ, तिन्हां दी देह छावणी दे बाहर जळाई जांदी ऐ |HEB	13	12	इसा बजाह ते यीशुयें बी लोकां जो अपणे ई खून दिया बजाह ते पवित्र करणे तांई फाटके दे बाहर दुख झेलया |HEB	13	13	इसतांई ओआ, तिसदी निंदा अपणे उपर लैई करी छावणी दे बाहर तिस अल्ल निकळी चलदे |HEB	13	14	क्जोकि इस संसारे च म्हारा कोई पक्का रैहणे आळा सैहर नी ऐ, अपर अहां इक्क ओणेआळे सैहरे दिया तोपा च हन्न  HEB	13	15	इसतांई अहां तिसदिया बजाह ते स्तुतिे रूपी बलिदान ग्लाणे दा मतलब तिन्हां लबड़ां दा फळ जेह्ड़े तिसदे नांये दा अंगीकार करदे हन्न, परमात्में तांई सदा चढ़दे रैह्न |HEB	13	16	अपर भलाई करणा कन्ने उदारता दस्सणा मत भूला, क्जोकि परमात्में ऐदेय बलिदानां ते खुश होंदा ऐ |HEB	13	17	अपणे अगुआं दा हुक्म मन्ना कन्ने तिन्हां दे अधीन रैह्या, क्जोकि सैह तिन्हां साइयां तुहां दिया जान्नी तांई जागदे रैंह्दे हन्न जिन्हां जो लेखा दैणां पौणां; सैह एह कम्म खुशिया नैं करन, ना कि ठंडा शाह लैई करी, क्जोकि इसा हालता च तुहां जो कुच्छ फायदा नी होणा |HEB	13	18	म्हारे तांई प्रार्थना करदे रैह्या, क्जोकि अहां जो भरोसा ऐ कि म्हारा विवेक शुद्ध ऐ : कन्ने  अहां सब गल्लां च अच्छी चाल चलणा चाहंदे हन्न  |HEB	13	19	प्रार्थना करणे तांई मैं तुहां जो होर बी समझांदा हूँ मैं तौली तुहां अल्ल भिरी आई सकें |HEB	13	20	कन्ने हुण शांतिदाता परमात्मां जेह्ड़ा म्हारे प्रभु यीशु जो भेडां दा म्हान रखआळा ऐ सनातन वादे दे खूने दे गुण ते मरेयां ते जिंदा करी लैई आया,HEB	13	21	तुहां जो हर इक्क खरी गल्ल च सिद्ध करे, जिसते तुहां तिसदी इच्छा पूरी करा, कन्ने जेह्ड़ा कुच्छ तिस जो भांदा ऐ तिसियो यीशु मसीह दिया बजाह ते अहां च पैदा करे | तिसदी महिमा जुगा जुग होंदी रैंह्य | आमीन |HEB	13	22	हे भाऊओ, मैं तुहां नैं विणती करदा ऐ कि इसा शिक्षा दी गल्लां जो सेह लैया, क्जोकि मैंईं तुहां जो बड़ा थोड़ा थोड़ा करी नैं लिख्या ऐ |HEB	13	23	तुहां जो एह याद ऐ कि तीमुथियुस, म्हारा भाऊ छूटी गैया ऐ कन्ने जे सैह तौली आई गैया तां मैं तिस सौगी तुहां नैं मिलगा |HEB	13	24	अपणे सारे अगुआं कन्ने सारे पवित्र लोकां जो नमस्कार ग्ला | इत्तालीआळे तुहां जो नमस्कार ग्लांदे हन्न  |HEB	13	25	तुहां सबना पर अनुग्रह होंदा रैंह्य | आमीन |