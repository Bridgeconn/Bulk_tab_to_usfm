TIT	1	1	पौलुस दे पास्से ते जेह्ड़ा परमात्में दा दास कन्ने यीशु मसीह दा प्रेरित ऐ, परमात्में दे चुणेयो लोकां दे वसुआस कन्ने तिसा सचाईया दी पणछैणा दिया बजाह ते जेह्ड़ी भक्तिया मताबक ऐ,TIT	1	2	तिसा सदा दी जिन्दगी दी आशा पर जिसदी प्रतिज्ञा परमात्में जेह्ड़ा कि झूठ ग्लाई नी सकदा आदि काल ते कित्ती ऐ,TIT	1	3	अपर ठीक बग्ते पर अपणे वचने जो तिस प्रचारे दिया बजाह ते प्रकट कित्ता, जेह्ड़ा म्हारे उद्धारकर्ता परमात्में दा हुक्मे मताबक मिन्जो दित्या |TIT	1	4	तीतुसे दा नां जेह्ड़ा वसुआसे दी साझें दिया बजाह ते मेरा सच्चा पुत्तर ऐ; परमात्में पिता कन्ने म्हारे उद्धारकर्ता मसीह यीशु दे पास्से ते तिज्जो अनुग्रह कन्ने शांति मिलदी रैंह्य |TIT	1	5	मैं इसतांई तिज्जो क्रेते च छड्डी आया था कि तू बचियां गल्लां जो सधारें, कन्ने मेरे हुक्मे मताबक जगाह जगाह पर प्राचीनां जो नियुक्त करें |TIT	1	6	जेह्ड़े बेकसूर कन्ने इक्की लाड़िया दे लाड़े होन, जिन्हां दे बच्चे वसुआसी होन, कन्ने तिन्हां च लुचपन कन्ने निरंकुशता दा दोस ना होयें |TIT	1	7	क्जोकि अधिकारिये जो परमात्में दा भंडारी होणे तांई बेकसूर होणा चाईदा; ना हठी, ना गुस्से आळा, ना पियक्कड़, ना मारपीट करणे आळा, कन्ने ना निच कमाईया दा लालची होयें,TIT	1	8	अपर घरें आया परोणा सेवा करणेआळा, भलाईया जो चाहणेआळा, संयमी, न्यायी पवित्र कन्ने जीतणे आळा होयें;TIT	1	9	कन्ने सैह वसुआसे जोग्गे वचने पर जेह्ड़ा परमात्में दी शिक्षा मताबक ऐ, पक्के रैह्न कि खरिया शिक्षा ते शिक्षा दैई सकन कन्ने विरोधियां दा मुँ बी बंद करी सकन |TIT	1	10	क्जोकि मत्ते लोक निरंकुश, बक्क बक्क कन्ने धोखा दैणे आळे हन्न; खास करी नैं खतणा करणे आळेयां ते |TIT	1	11	इन्हां दा मुँ बंद करणा चाइदा | एह लोक निच कमाईया तांई अनुचित गल्लां सखाई नैं घरां दे घर बिगाड़ी दिंदे हन्न |TIT	1	12	तिन्हां च इक्क माणु, जेह्ड़ा तिन्हां ई दा भविष्यवक्ता ऐ, ग्लाया ऐ, “क्रेती लोक सदा झूठे, बुरे डंगर, कन्ने आलसी पेट भरी करी खाणे आळे होंदे हन्न |”TIT	1	13	एह गवाही सच्च ऐ, इसतांई तिन्हां जो कड़ी चतौनी दैया करा कि सैह वसुआसे च पक्के होई जान,TIT	1	14	कन्ने यहूदियां दी कथा काहणियां कन्ने तिन्हां माणुआं दे हुक्मां पर मन नी लगान, जेह्ड़े सच्चाईया ते भटके जांदे हन्न |TIT	1	15	खरे लोकां तांई सारियां चीज्जां खरियां हन्न, अपर बुरे कन्ने वेवसुआसियां तांई कुच्छ बी खरा नी, अपर तिन्हां दी अक्ल कन्ने विवेक दोयो बुरे हन्न | TIT	1	16	सैह ग्लांदे हन्न कि अहां परमात्में जो जाणदे हन्न, अपर अपणे कम्मा ते तिसदा मन्ना करदे हन्न; क्जोकि सैह घृणित कन्ने हुक्मा नी मनणेआळे हन्न, कन्ने कुसी खरे कम्मे जोग्गे नी |TIT	2	1	अपर तू एदेइयां गल्लां ग्ला कर जेह्ड़ियां खरिया शिक्षा जोग्गियां हन्न |TIT	2	2	मतलब जबरे मरद सचेत कन्ने गभीर कन्ने अपणे आप्पे जो काबू रखणे आळे होन, कन्ने तिन्हां दा वसुआस कन्ने प्यार कन्ने धीरज पक्का होयें |TIT	2	3	इन्हीं साह्भें जबरिया जणासा दा चाल चलन पवित्र लोकां साइयां होयें; सैह दोस लगाणेआळी कन्ने पियक्कड़ नी, अपर छैल गल्लां सखाणेआळी होयें,TIT	2	4	तांकि सैह जुआन जणासा जो चतौनी दिंदी रैंह्य कि अपणे लाड़ेयां नैं कन्ने बच्चेयां नैं प्यार रखन;TIT	2	5	कन्ने अपणे आप्पे जो काबू रखणे आळी, पवित्र बणी रैंह्य, घरे दा कारोबार करणेआळी, खरी, कन्ने अपणे अपणे लाड़े दे अधीन रैह्णे आळी होयें तांकि परमात्में दे वचने दी निंदा नी होयें |TIT	2	6	इन्हीं साह्भें जुआन मरदां जो बी समझा कर कि अपणे आप्पे जो काबू रखन |TIT	2	7	सारियां गल्लां च अपणे आप्पे जो खरेयां कम्मां दा नमूना बणा |तेरिया शिक्षा च सफाई गम्भीर होन,TIT	2	8	कन्ने इन्हीं खराई पाई जां कि कोई तिसियो बुरा ना ग्लाई सकें, जिसते विरोधी अहां पर कोई दोस लगाणे दा मौका नी पाई नैं शिर्मिदा होन,TIT	2	9	दासां जो समझा कि अपणे अपणे मालके दे अधीन रैह्न, कन्ने सारियां गल्लां च तिन्हां जो खुश रखन कन्ने टाई नैं जबाब नी दैन;TIT	2	10	चोरी चलाकी नी करन, अपर सब तरांह ते पूरे वसुआसी निकळन कि सैह सारियां गल्लां च म्हारे उद्धारकर्ता परमात्में दी शिक्षा दी शोभा बधान |TIT	2	11	क्जोकि परमात्में दा सैह अनुग्रह प्रकट ऐ, जेह्ड़ा सारे माणुआं दे उद्धारे दी बजाह ऐ,TIT	2	12	कन्ने अहां जो चतौनी दिंदा ऐ कि अहां वेवसुआसे ते कन्ने संसारिक इच्छां ते मने जो फेरी नैं इस जुगे च अप्पु च काबू रखी नैं कन्ने धर्म कन्ने वसुआसे नैं जिन्दगी बितान;TIT	2	13	कन्ने तिसा धन आशा दी मतलब अपणे म्हान परमात्में कन्ने उद्धारकर्ता यीशु मसीह दी महिमा दे प्रकट होणे दा इंतजार करदे रैह्न |TIT	2	14	जिन्हीं अपणे आप्पे जो म्हारे तांई दैई दित्ता कि अहां हर तरांह दे अधर्मे ते छड़ाई लैन, कन्ने खरा करी नैं अप्पु तांई इक्क देह्यी जाति बणाई लैया जेह्ड़ी खरे बुरे कम्मां च हमेशा त्यार होन | TIT	2	15	पूरे हक्क सौगी एह गल्लां ग्ला, कन्ने समझा कन्ने सखांदा रैंह्य | कोई तिज्जो घटिया नी जाणी पां |TIT	3	1	लोकां जो याद दिला कि हाकमां कन्ने अधिकारियां दे अधीन रैह्न, कन्ने तिन्हां दे हुक्म मनण, कन्ने हर इक्क खरे कम्मे तांई त्यार रैह्न |TIT	3	2	कुसी जो बदनाम नी करन, झगड़ालू नी होन; अपर शांत सभावे दे होन, कन्ने सारे माणुआं सौगी बडी नम्रता दे सौगी रैह्न |TIT	3	3	क्जोकि अहां बी पैहले बेअक्ले, कन्ने हुक्म नी मनणे आळे, कन्ने भ्रमे च पैयो हन्न कन्ने  रंग बिरंगी अभिलाषां कन्ने सुखविलास दे दास थे, कन्ने  बैरभाव, कन्ने  डाह करणे च जिन्दगी बितांदे थे, कन्ने घृणा करदे थे, कन्ने  इक्की दूये नैं बैर रखदे थे |TIT	3	4	अपर जाह्लू म्हारे उद्धारकर्ता परमात्में दी कृपा कन्ने माणुआं पर तिसदा प्यार प्रकट होया,TIT	3	5	तां तिन्हीं म्हारा उद्धार कित्ता, कन्ने एह धर्मा दे कम्मां दिया बजाह ते नी जेह्ड़े अहां अप्पु कित्ते, अपर अपणियां दया मताबक नौये जन्मे दे न्हौणा कन्ने पवित्र आत्मा दे अहां जो नौआ बणाई दैणे दिया बजाह ते होया |TIT	3	6	जिसियो तिन्हीं म्हारे उद्धारकर्ता यीशु मसीह दिया बजाह ते अहां जो जादा ते जादा दित्या |TIT	3	7	जिसते अहां तिसदे अनुग्रह नैं धर्मी ठेहरी नैं, सदा दी जिन्दगिया दी आशा मताबक वारस बणन |TIT	3	8	एह गल्लां सच हन्न, कन्ने मैं चाहंदा ऐ कि तू इन्हां गल्लां दे बारे च जोर दैई नैं ग्लान इसतांई कि जिन्हां परमात्में पर वसुआस कित्या ऐ, सैह खरे खरे कम्मां च लग्गी रैह्णे दा ध्यान रखन | एह गल्लां खरियां कन्ने माणुआं दे फायदे दियां हन्न |TIT	3	9	अपर मूर्खता दे वाद-विवाद ते, कन्ने वंशावलियां, कन्ने विरोध कन्ने तिन्हां लड़ाईयां झगड़ेयां नैं जेह्ड़ा व्यवस्था दे बारे च हन्न, बची रैंह्य क्जोकि सैह निष्फल कन्ने बेकार हन्न |TIT	3	10	कुसी पंखडिये जो इक्क दो बरी समझाई बुझाई नैं तिसते लग्ग रैह्य,TIT	3	11	एह जाणी नैं कि एह माणु भटकी गैया ऐ, कन्ने अपणे आप्पे जो दोसी ठेहराई नैं पाप करदा रैंह्दा ऐ |TIT	3	12	जाह्लू मैं तिज्जो अल्ल अरतिमास या तुखिकुंस जो घल्लें तां मिन्जो अल्ल निकुपुलिसे जो ओणे दी कोशश करणा, क्जोकि मैं स्याला दे दिन तित्थू कटणे दा सोचा दा ऐ |TIT	3	13	जेनास व्यवस्थापक लने अपुल्लोस जो कोशश करी नैं गां पज्जाई दैन, कन्ने दिख कि तिन्हां जो कुसा बी चीज्जा दी कमी ना होई पां |TIT	3	14	म्हारे लोक बी जरूरतां जो पूरियां करणे तांई खरेयां कम्मां च लग्गी रैह्णां सीखन तांकि निष्फल ना रैह्न |TIT	3	15	मेरे सब साथियां दा तिज्जो नमस्कार | जेह्ड़े वसुआसे दिया बजाह ते अहां नैं प्यार रखदे हन्न, तिन्हां जो नमस्कार | तुहां सबना पर अनुग्रह होंदा रैंह्य | 