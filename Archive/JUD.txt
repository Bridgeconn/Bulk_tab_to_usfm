JUD	1	1	मैं यहूदा जेह्ड़ा यीशु मसीह दा दास कन्ने याकूबे दा भाऊ ऐ, तिन्हां सदेयो माणु दे नां जेह्ड़े परमात्मां पिता च प्यारे कन्ने यीशु मसीह तांई बचेयो हन्न |JUD	1	2	दया कन्ने शांति कन्ने प्यार तुहां च सदा सदा तिकर हासल होंदा रैंह्य |JUD	1	3	हे मेरे भाऊओ, जाह्लू मैं तुहां यीशु मसीह दे उद्धारे दे बारे च मैं दिन रात इक्क करी नैं बड़ी मेहणता नैं लिखा करदा था जिस च अहां सारे बराबर हन्न, तां मैं तुहां जो एह समझाणा जरूरी समझेया कि तिस वसुआसे जो पाणे तांई पूरा जोर लग्गा जेह्ड़ा पवित्र लोकां तांई इक्क बरी सौंपी दित्या था |JUD	1	4	क्जोकि कुच्छ इतणे माणु अहां च डोल करी नैं घुसड़ेयो हन्न, जिन्हां दी सज्जा दे बारे च पराणे जमाने ते ई पवित्र शास्त्रे च लिख्या था; इन्हां च कोई भक्तिभाव नी, कन्ने म्हारे परमात्में दे अनुग्रह जो लुचपण च बदली दिंदे हन्न, कन्ने म्हारे प्रभु यीशु मसीह दा जिसदा कुसी नैं मेल नी होई सकदा, इन्कार करदे हन्न |JUD	1	5	अपर तुहां सारियां गल्लां इक्क बरी जाणी चुकेयो हन्न, भिरी बी मैं तुहां जो इसा गल्ला दी याद दिलाणा चाहंदा ऐ कि प्रभुयें इक्क कुले जो मिस्र देस ते छडाणे दे बाच वसुआस नी करणे आळेयां दा नाश करी दित्ता |JUD	1	6	भिरी जिन्हां सुअर्गदूतां अपणे औधे जो पक्का नी बणाई रखेया अपर अपणे खास जगाह जो छड्डी दित्ता, यीशुयें तिन्हां जो बी तिस भीषण दिने दे न्याय तांई नैहरे च जेह्ड़ा सदा काल तिकर रैह्णे आळा ऐ, बन्धनां च रखेया ऐ |JUD	1	7	जिआं कि सदोमे कन्ने अमोरा कन्ने तिन्हां दे अक्खे बक्खे दे सैहर, जेह्ड़े इन्हां साइयां व्यभिचारी होई गैयो थे सैह अपणे जीवण साथिये जो छड्डी होरनी पचां चली पैयो थे, अग्गी दी सदा दी सज्जा च पैई करी उदारण ठेहरे हन्न |JUD	1	8	इन्हीं साह्भें ई बुरे सुपने दिखणे आळे अपणे अपणे शरीरे जो अशुद्ध करदे हन्न, कन्ने प्रभुता जो तुच्छ जाणदे हन्न, कन्ने उच्चे औधे आळेयां जो बी बुरा भला ग्लांदे हन्न |JUD	1	9	अपर परधान सुअर्गदूत मीकाईलें जाह्लू सैताने नैं मूसा दी लाशा दे बारे च बैंह्स बाजी कित्ती, तां तिसियो बुरा भला ग्लाई करी दोस लगाणे दी हिम्मत नी कित्ती अपर एह ग्लाया, प्रभु तिज्जो झिड़कें |”JUD	1	10	अपर एह लोक जिन्हां गल्लां जो नी जाणदे तिन्हां जो बुरा भला ग्लांदे हन्न, कन्ने जिन्हां गल्लां जो बे जुवान डंगरा साइयां सुभावे ते ई जाणदे हन्न, तिन्हां च अपणे आप्पे जो नाश करदे हन्न |JUD	1	11	तिन्हां पर लानत! क्जोकि सैह आदमे दे पुत्तर कैने साइयां चाल चले, कन्ने मजदूरिया तांई बिलाम राजे साइयां भ्रष्ट होई गै हन्न कन्ने कोरहे साइयां विरोध करी नैं नाश होये हन्न |JUD	1	12	एह माणु तुहां सौगी तुहां दे तौआरे च तुहां सौगी खांदे पींदें हन्न जिआं कि समंदरे च कोई अणजाण सपड़ ऐ, कन्ने बगैर कुसी रोका टोका ते निडर होई करी अपणा ई पेट भरणेआळे रखवाळे हन्न; सैह बगैर पाणी दे बदळ हन्न, जिन्हां हौआ उड़ाई लैई जांदी ऐ; बगैर फळांदे रुख हन्न, जेह्ड़े दो बरी मरी चुकेयो हन्न, कन्ने जड़ा ते पटौई हन्न;JUD	1	13	एह संमदरे दे डरौणे उफान हन्न, जेह्ड़ा अपणी सर्मा दा झाग बाहरेयो उटकांदे हन्न, एह डग मग करदे तारे हन्न, जिन्हां तांई सदा काल तिकर डरौणे आळा नैहरा रखी दित्या ऐ |JUD	1	14	हनोके बी जेह्ड़ा आदमे दी सतमी पीढ़ी दा था इन्हां दे बारे च एह भविष्यवाणी कित्ती, “दिखा, प्रभु अपणे लखां पवित्र माणुआं सौगी आया |JUD	1	15	कि सबदा न्याय करा, कन्ने सब वेवसुआसियां जो तिन्हां दे वेवसुआसे दे सारे कम्मा दे बारे च जेह्ड़ा तिन्हां वेवसुआसी होई नैं कित्ते हन्न, कन्ने तिन्हां सारे कठोर गल्लां दे बारे च जेह्ड़ियां वेवसुआसी पापियां तिसदे विरोध च ग्लाईयां हन्न, दोसी ठेहरान |”JUD	1	16	एह तां भूखे, कुड़कुड़ाणे आळे कन्ने अपणियां इच्छा मताबक चलणे आळे हन्न, कन्ने अपणे मुँमे ते कमंडे दियां गल्लां ग्लांदे हन्न कन्ने सैह फायदे तांई मुँमे दिखी करी बड़ाई करदे हन्न |JUD	1	17	अपर हे भाऊओ, तुहां तिन्हां गल्लां जो याद रखा जिन्हां जो म्हारे प्रभु यीशु मसीह दे प्रेरित पैहले ई ग्लाई चुकेयो हन्न |JUD	1	18	सैह तुहां ग्ला करदे थे, “आखरी दिना च देह्या मजाक करणे आळे होंगे जेह्ड़ा अपणी वेवसुआसी भक्ति दी इच्छा मताबक चलगे |JUD	1	19	एह सैह हन्न जेह्ड़े इक्की दूये च बैर पांदे हन्न; एह शरीरी लोक हन्न, जिन्हां च आत्मां नी |JUD	1	20	अपर हे भाऊओ, तुहां अपणे अति पवित्र वसुआस च उन्नति करदे होये कन्ने पवित्र आत्मां च प्रार्थना करदे होये |JUD	1	21	अपणे आप्पे जो परमात्में दे प्यारे च बणाई रखा; कन्ने सदा दी जिन्दगिया तांई म्हारे प्रभु यीशु मसीह दी दया दा इंतजार करदे रैह्या |JUD	1	22	तिन्हां पर जेह्ड़े शंका च हन्न दया करा;JUD	1	23	कन्ने मत्तेयां जो नरके दिया अग्गी ते झपटी नैं कड्डी लैया; कन्ने मतेयां पर डरदे डरदे दया करा, अपर तिस कपड़े ते बी नफरत करा जेह्ड़ा शरीरे दिया बजाह ते कलंकित होईया ऐ |JUD	1	24	कन्ने हुण जेह्ड़ा तुहां जो ठोकर खाणे ते बचाई सकदा ऐ, कन्ने अपणी महिमा दी भरपूरिया दे सामने तृप्त कन्ने बेकसूर करी नैं खरेड़ी सकदा ऐ, JUD	1	25	तिस अक्लमंद परमात्में म्हारे उद्धारकर्ता दी महिमा कन्ने गौरव कन्ने पराक्रम कन्ने हक्क म्हारे प्रभु यीशु मसीह दिया बजाह ते जेह्ड़ा कि सनातन काल ते ऐ, हुण बी होयें कन्ने जुगा जुग रैंह्य | आमीन |