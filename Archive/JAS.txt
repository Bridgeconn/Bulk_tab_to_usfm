JAS	1	1	परमात्में दे कन्ने प्रभु यीशु मसीह दे दास याकूब दे पास्से ते तिन्हां बारां गोत्रां जो जेह्ड़े लग्ग लुग्ग होई नैं रैंह्दे हन्न नमस्कार पुज्जें |JAS	1	2	हे मेरे भाऊओ, जाह्लू तुहां हर तरांह दी परीक्षाओं च पौआ, तां इन्हां जो पूरी खुशिया दी गल्ल समझा |JAS	1	3	ऐह जाणी नैं कि तुहां दे वसुआस दे परखे जाणे ते धीरज पैदा होंदा ऐ |JAS	1	4	अपर धीरजे जो अपणा पूरा कम्म करणा दैया कि तुहां पूरे कन्ने सिद्ध होई जा, कन्ने तुहां च कुसा गल्ला दी कमी ना रैंह्य |JAS	1	5	अपर जे तुहां च कुस्की जो अक्ला दी कमी होयें तां परमात्में ते मंगा, जेह्ड़ा बगैर झिड़कां  दित्यां सबना जो दिले ते खुशिया सौगी दिंदा ऐ, कन्ने तिस जो दित्ती जांगी |JAS	1	6	अपर वसुआसे नैं मंगा, कन्ने कुच्छ शक मत करा, क्जोकि शक करणेआळा समंदर दी लेहरा साइयां ऐ जेह्ड़ी हौआ नैं चलदी कन्ने उछलदी ऐ |JAS	1	7	ऐदेया माणु ऐह ना समझें कि मिन्जो प्रभु ते कुच्छ मिलगा,JAS	1	8	सैह माणु दोगला ऐ कन्ने अपनी सारियां गल्लां च चंचल ऐ, |JAS	1	9	दीन भाऊ अपणे उचे औधे पर कमंड करें,JAS	1	10	कन्ने अमीर अपणी नीची हालता पर; क्जोकि सैह घाहे दे फूलां साइयां मरझाई जाणा |JAS	1	11	क्जोकि सूरज करूंदे होंदे ई तेज धूप पौंदी ऐ कन्ने घाहे हे जो सकाई दिंदी ऐ, कन्ने तिसदा फूल झड़ी जांदा ऐ कन्ने तिसदी शोभा जांदी रैंह्दी ऐ | इन्हीं साह्भें अमीर बी अपणे रस्ते पर चलदे चलदे धूड़ा च मिली जांगा |JAS	1	12	धन ऐ सैह माणु जेह्ड़ी परीक्षा च टिक्की रैंह्दा ऐ, क्जोकि सैह खरा निकळी नैं जिन्दगिया दा सैह मुकट पाणा जेह्ड़ा वादा प्रभुयें अपणे प्यार करणेआळेयां नैं कित्या ऐ |JAS	1	13	जाह्लू कुस दी परीक्षा होयें, तां सैह ऐह ना ग्लां कि मेरी परीक्षा परमात्में दे पास्से ते होंदी ऐ; क्जोकि ना तां बुरियां गल्लां ते परमात्में दी परीक्षा होई सकदी ऐ, कन्ने ना सैह कुसदी परीक्षा अप्पु ई करदा ऐ |JAS	1	14	अपर हर माणु अपणियां इच्छा नैं खींजी करी कन्ने तिस च फंसी करी परीक्षा च पौंदा ऐ |JAS	1	15	भिरी इच्छा गर्भवती होई नैं पापे जो जाणदी ऐ कन्ने पाप जाह्लू बधी जांदा ऐ तां मौत जो पैदा करदा ऐ |JAS	1	16	हे मेरे प्यारे भाऊओ, धोखा मत खा |JAS	1	17	क्जोकि हर इक्क खरा वरदान कन्ने हर इक्क उतम दान उपर ते मिलदा ऐ, कन्ने जोटी दे पिता दे पास्से ते मिलदा ऐ, जिसच ना तां कोई बदलाव होई सकदा ऐ, कन्ने ना अदली बदली दिया बजाह ते तिस पर छौंटा पौंदा ऐ |JAS	1	18	तिन्हीं अपणिया इच्छा दे मताबक अहां जो सचाई दे वचनां दुआरा पैदा कित्या, तांकि अहां तिसदियां बणाईयां चीज्जां ते इक्की क़िस्म दे पैहले फळ हन्न |JAS	1	19	हे मेरे प्यारे भाऊओ, ऐह गल्ल तुहां जाणी लैया; हर इक्क माणु सुणने तांई तौल करणेआळा कन्ने ग्लाणे च शबर रखणे आळा कन्ने गुस्से च देर करणे आळा होयें,JAS	1	20	क्जोकि माणु दा गुस्सा परमात्में दे धर्मे दा निर्वाह नी करी सकदा |JAS	1	21	इसतांई सारे मनां दे मैल कन्ने बैर विरोधां दी बढ़दिया जो दूर करी नैं, तिसदे वचना जो नम्रता नैं मनी लैयां जेह्ड़ा कि मने च बोया गैया कन्ने जेह्ड़ा तुहां दिया जान्नी दा उद्धार करी सकदा ऐ |JAS	1	22	अपर वचना पर चलणेआळे बणा, कन्ने सिर्फ सुणनेआळे ई नी जेह्ड़े अपणे आप्पे जो धोखा दिंदे हन्न |JAS	1	23	क्जोकि जेह्ड़ा कोई वचनां जो सुणनेआळा हो कन्ने तिन्हां पर चलणेआळा ना होयें, तां सैह तिस माणु साइयां ऐ जेह्ड़ा अपणा असली चेहरा शीशे च दिखदा ऐ |JAS	1	24	कि सैह अपणे आप्पे जो दिखी नैं चली जांदा कन्ने बड़ी तौली भूली जांदा ऐ कि मैं कदेया था |JAS	1	25	अपर जेह्ड़ा माणु अजादी दी सिद्ध व्यवस्था पर त्यान करदा रैंह्दा ऐ, सैह अपणे कम्मे च इसतांई आशीष पांगा कि सुणी करी भूलदा नी अपर तिआं ई कम्म करदा ऐ |JAS	1	26	जे कोई अपणे आप्पे जो भक्त समझें कन्ने अपणी जीभा पर लगाम ना दें अपर अपणे मने जो धोखा दें, तां तिसदी भक्ति बेकार ऐ |JAS	1	27	म्हारे परमात्में कन्ने पिता दे सामणे शुद्ध कन्ने सच्ची भक्ति ऐ कि अनाथां कन्ने विधवां दे दुखां च तिन्हां दा ख्याल रखन, कन्ने अपणे आप्पे जो संसारे ते निष्कलंक रखा | JAS	2	1	हे मेरे भाइयो, म्हारे महिमायुक्त प्रभु यीशु मसीह पर तुहां दा वसुआस पक्षपात सौगी ना होयें |JAS	2	2	क्जोकि जे इक्क माणु सोने दियां चैना कन्ने छैल कपड़े पैहनी नैं तुहां दिया सभा च ओयें, कन्ने इक्क गरीब बी मैले कुचैले कपड़े पैहनी नैं ओयें,JAS	2	3	कन्ने तुहां तिस छैल कपड़े आळे दा मुं दिखी  नैं ग्लान, कि  तू औत्थू खरिया जगाह बैठा, कन्ने तिस गरीबे जो ग्लान, "तू ऐत्थू खड़ौई रैह्य, या "मेरे पैरां अल्ल बैठ |"JAS	2	4	तां क्या तुहां अप्पु च भेद भाव नी कित्ता कन्ने बुरे वचार नैं न्याय करणे आळे नी ठेहरे?JAS	2	5	हे मेरे प्यारे भाऊओ, सुणा | क्या परमात्में इस संसारे दे गरीबां जो नी चुणेया कि वसुआस च अमीर कन्ने तिस राज्जे दे अधिकारी बणन, जेह्ड़ा वादा परमात्में तिन्हां नैं कित्ती ऐ जेह्ड़े तिस नैं प्यार रखदे हन्न?JAS	2	6	अपर तुहां तिस गरीबे दी बेसती कित्ती | क्या अमीर लोक तुहां पर अत्याचार नी करदे कन्ने क्या सैह ई तुहां जो कचेहरीयां च कसीटी कसीटी करी नी लैई जांदे?JAS	2	7	क्या सैह उस म्हान नांये दी निंदा नी करदे जिसदे तुहां समझे जांदे हन्न?JAS	2	8	भिरी बी जे तुहां पवित्र शास्त्र दे वचना मताबक कितू अपणे प्ड़ेसिये नैं अपणे साइयां प्यार रखा" सचमुच तिस राज व्यवस्था जो पूरी करदे हन्न, तां खरा ई करदे हन्न |JAS	2	9	अपर जे तुहां पक्षपात करदे हन्न तां पाप करदे हन्न; कन्ने व्यवस्था तुहां जो दोसी ठेहरांदी ऐ |JAS	2	10	क्जोकि जेह्ड़ा कोई पूरिया व्यवस्था दा पालण करदा ऐ अपर इक्की ई गल्ला च चूक होई जाये तां सैह सारियां गल्लां च दोसी ठेहरदा ऐ |JAS	2	11	इसतांई कि जिन्हीं ऐह ग्लाया, "तू व्यभिचार मत करणा" तिन्हीं ऐह बी ग्लाया, तू हत्या मत करणा, इसतांई जे तैं व्यभिचार तां नी कित्ता अपर हत्या कित्ती तमी तू व्यवस्था जो उल्लघन करणे आळा ठेहरेया |JAS	2	12	तुहां तिन्हां लोकां साइयां वचन ग्ला कन्ने कम्म बी करा, जिन्हां दा न्याय अजादी दी व्यवस्था दे मताबक होणा |JAS	2	13	क्जोकि जिन्हीं दया नी कित्ती, तिसदा न्याय बगैर दया ते होणा : दया न्याय पर जयवंत होई ऐ |JAS	2	14	हे मेरे भाऊओ, जे कोई ग्लां कि मिन्जो वसुआस ऐ अपर सैह कर्म नी करदा होयें, तां इसते क्या  फायदा? क्या ऐदेया वसुआस कदी तिसदा उद्धार करी सकदा ऐ?JAS	2	15	जे कोई भाऊ या बैहण नंगे नाळे होन कन्ने तिन्हां जो हर रोज खाणे दी कमी होयें,JAS	2	16	कन्ने तुहां च कोई तिन्हां नैं ग्लां, "खुश होई नैं जा, तुहां गर्म रैह्या कन्ने तृप्त रैह्या, अपर जेह्ड़ियां चीज्जां शरीरे तांई जरूरी हन्न सैह तिन्हान जो ना देंन तां क्या फायदा?JAS	2	17	तिआं ई वसुआस बी जे कर्म सौगी ना होयें ताँह अपणे सभावे च मरेया ऐ |JAS	2	18	अपर कोई ग्लाई सकदा ऐ, मिन्जो वसुआस ऐ कन्ने मैं कर्म करदा ऐ |" तू अपणा वसुआस मिन्जो बगैर कर्मा ते तां दस्स; कन्ने अपणा वसुआस अपणे कर्मा दे दुआरा तिज्जो दस्सगा |JAS	2	19	तिज्जो वसुआस ऐ कि इक्को ई परमात्मां ऐ; तू खरा करदा ऐ | बुरियां आत्मायें बी वसुआस रखदियां कन्ने कमदियां हन्न |JAS	2	20	अपर हे निकम्मे माणु, क्या तू ऐह बी नी जाणदा कि कर्म बगैर वसुआस बेकार ऐ?JAS	2	21	जाह्लू म्हारे पिता अब्राहमें अपणे जागते इसहाके जो वेदिया पर चढ़ाया, तां क्या सैह कर्मा ते धर्मी नी ठेहरेया था?JAS	2	22	जे तैं दिखी लैया कि वसुआसें तिसदे कम्मां सौगी मिली नैं असर दस्सया ऐ, कन्ने कर्मा ते वसुआस सिद्ध होया,JAS	2	23	कन्ने पवित्रशास्त्रे दा ऐह वचन पूरा होया, "अब्राहमें परमात्में पर वसुआस कित्ता, कन्ने ऐह तिस तांई धर्म गिणां गैया;" कन्ने सैह परमात्में दा मित्र केहलाया |JAS	2	24	इन्हीं साह्भें तुहां दिखी  लैया कि माणु सिर्फ वसुआसे ते ई नी, अपर कर्मा ते बी धर्मी ठेहरदा ऐ |JAS	2	25	तिआं ई राहाब वेश्या बी, जाह्लू तिन्नै दूतां जो अपणें घरें च उतारया कन्ने दूये रस्ते ते विदा करीता, तां क्या सैह कर्मा ते धर्मी नी ठेहरी?JAS	2	26	तां इन्हीं साह्भें शरीर आत्मा बगैर मरेया ऐ, तिआं ई वसुआस बी कर्मा बगैर मरेया ऐ | JAS	3	1	हे मेरे भाऊओ, तुहां च बड़े सारे उपदेशक ना बणन, क्जोकि जाणदे हन्न कि अहां उपदेशक होर बी दोसी ठेहरगे |JAS	3	2	इसतांई कि अहां सारे उपदेशक मती बरी चूक करी जांदे हन्न; जेह्ड़ा कोई वचना च चूक नी करदा सैही तां सिद्ध माणु ऐ कन्ने सारे शरीरे पर लगाम बी लगाई सकदा ऐ |JAS	3	3	जाह्लू अहां घोड़ेयां जो अपणे वसे च करणे तांई मुँमें च लगाम लगांदे हन्न, तां अहां तिन्हां दे सारे शरीरे जो अपणे वसे च बी करी सकदा ऐ |JAS	3	4	दिखा, समंदरी चाह्ज बी, हलांकि बड़े बडे होंदे हन्न कन्ने प्रचंड हौआ नैं चलाये जांदे हन्न, तमी इक छोटी देह्यी पतवारा दिया बजाह ते मांझी अपणिया इच्छा मताबक तिसियो घुमाई दिंदा ऐ |JAS	3	5	तिआं ई जीभ बी इक्क छोटा देह्या अंग ऐ कन्ने सैह बडी बडी डींगा मारदी ऐ | दिखा, थोड़ी देह्यी अग्गी नैं कितणे बडे बणैं च अग्ग लगी जांदी ऐ  |JAS	3	6	जीभ बी इक्क अग्ग ऐ; जीभ म्हारे अंगा च अधर्म दा इक्क लोक ऐ, कन्ने पूरे शरीरे पर कलंक लगांदी ऐ, कन्ने जिन्दगिया दी गतिया च अग्ग लगाई दिंदी ऐ, कन्ने नरक कुंड दी अग्गी नैं जळदी रैंह्दी ऐ |JAS	3	7	क्जोकि हर तरांह दे बणा दे जानवर, उड़णे आळे पक्षी, कन्ने पेटे भार चलणेआळे जानवर, कन्ने पाणी आळे जानवर माणु जाति दे वशे च होई सकदे हन्न कन्ने होई बी गैयो हन्न,JAS	3	8	अपर जीभा जो माणुआं च कोई वसे च नी करी सकदा; सैह इक्क ऐदेयी बळा ऐ जेह्ड़ी कदी रुकदी ई नी, सैह नाश करणे आळे जैहरे नैं भरौई ऐ |JAS	3	9	इसा जीभा नैं अहां प्रभु कन्ने पिता दी स्तुति करदे हन्न, कन्ने इसा ते माणुआं जो जेह्ड़े परमात्में दे रुपे च पैदा होये हन्न तिन्हां जो श्राफ दिंदे हन्न |JAS	3	10	इक्की मुँमें ते धन्यावाद कन्ने श्राफ दोयो निकळदे हन्न | हे मेरे भाऊओ, ऐदेया नी होणा चाइदा |JAS	3	11	क्या छरुड़ू इक्की मुँमें ते मीठा कन्ने खारा पाणी निकळी सकदा ऐ?JAS	3	12	हे मेरे भाऊयो, क्या धुड़े दे रूखे ते जैतून या दाख दिया बैला च धुड़े लगी सकदे हन्न? तिआं खारे छरुड़ूये ते मीठा पाणी नी निकळी सकदा |JAS	3	13	तुहां च अक्लमंद कन्ने समझदार कुण ऐ? जेह्ड़ा ऐदेया होयें सैह अपणे कम्मां जो खरे चाल चलना ते निमा होई करी करें जेह्ड़ा ज्ञाने ते पैदा होंदा ऐ |JAS	3	14	अपर जे तुहां अपणे अपणे मने च कोड़ी डींगा कन्ने विरोध रखदे हन्न, तां सचाईया दे विरोध मत कमंड मत करदे, कन्ने ना तां झूठ ग्लाणा |JAS	3	15	ऐह ज्ञान सैह नी जेह्ड़ा उपरे ते लौंदा ऐ, अपर सांसारिक, कन्ने शारीरिक, कन्ने सतानी ऐ |JAS	3	16	क्जोकि जित्थू डाह कन्ने विरोध होंदा ऐ, औत्थू बखेड़ा कन्ने हर तरांह बुरे कम्म होंदे हन्न |JAS	3	17	अपर जेह्ड़ा ज्ञान उपरे ते ओंदा ऐ सैह पैहलें तां पवित्र होंदा ऐ भिरी मिलणसार नर्म कन्ने खरा लगणे आळा कन्ने दया कन्ने छैल छैल फळां नैं लदेया होया कन्ने बगैर भेदभाव कन्ने बगैर कपटा ते होंदा ऐ |JAS	3	18	मेल मिलाप कराणे आळा धार्मिकता दा फळ मेल मिलापे सौगी बांदे हन्न |JAS	4	1	तुहां च लड़ाईयां कन्ने झगड़े कुत्थू ते आई गै? क्या तिन्हां सुखा विलासां ते नी जेह्ड़े तुहां दे अंगा च लड़दे भिड़दे रैंह्दे हन्न?JAS	4	2	तुहां लालसा रखदे हन्न, अपर तुहां जो मिलदा नी; इसतांई तुहां हत्या कन्ने डाह करदे हन्न, कन्ने तुहां जो कुच्छ मिलदा तां तुहां झगड़दे कन्ने लड़दे हन्न | तुहां जो इसतांई नी मिलदा कि मंगदे नी हन्न  |JAS	4	3	तुहां मंगदे हन्न, तांकि पांदे नी, इसतांई कि बुरिया इच्छा नैं मंगदे हन्न, तांकि अपणे भोग विलासे च डुआई दैया |JAS	4	4	हे व्यभिचारिणियां तुहां नी जाणदियां कि संसारे नैं मित्र चारा रखणे ते परमात्में नैं बैर रखणा ऐ? जे जेह्ड़ा कोई संसारे दा मित्र बणना चाहंदा ऐ, तां सैह अपणे आप्पे जो परमात्में दा बैरी बणांदा ऐ |JAS	4	5	क्या तुहां ऐह समझदे हन्न कि पवित्रशास्त्र बेकार ग्लांदा ऐ, जिसा आत्मा जो तिन्हीं अंदर बसाया ऐ, क्या सैह ऐदेयी लालसा करदा ऐ जिसदा फळ डाह होयें"?JAS	4	6	सैह तां होर बी अनुग्रह दिंदा ऐ, इसा बजाह ते ऐह लिख्याऐ, परमात्में कमंडियां दा विरोध करदा ऐ, अपर दूनी पर अनुग्रह करदा ऐ |JAS	4	7	इसतांई परमात्में दे अधीन होई जा, कन्ने सतान दा सामणा करा, तां तुहां अल्ले ते नट्ठी जाणा |JAS	4	8	परमात्में नैड़ें ओआ तां सैह बी तुहां दे निकट नैड़ें | हे पापियो, अपणे हत्थ शुद्ध करा; कन्ने हे दोगले माणु अपणे मनां जो पवित्र करन |JAS	4	9	दुखी हन्न, कन्ने शोक करा, कन्ने रोआ तुहां द़ा हंसा शोक च कन्ने तुहां दी खुशी उदासी च बदली जां |JAS	4	10	प्रभु दे सामणे दीन बणा तां सैह तुहां जो शिरोमणि बणागा |JAS	4	11	हे भाऊओ, इक्क दूये दी बदनामी मत करा | जेह्ड़ा अपणे भाई दी बदनामी करदा ऐ या भाऊये पर दोस लगांदा ऐ, सैह व्यवस्था दी बदनामी करदा ऐ कन्ने व्यवस्था पर दोस लगांदा ऐ; कन्ने जे तू व्यवस्था पर दोस लगांदा ऐ, तां तू व्यवस्था पर चलणेआळा नी अपर तिस पर हकूमत करणेआळा ठेहरदा ऐ |JAS	4	12	व्यवस्था दैणेआळा कन्ने हाकम तां इक्को ई ऐ, जेह्ड़ा बचाणे कन्ने नाश करणे च सामर्थी ऐ | अपर तू कुण ऐ, जेह्ड़ा अपणे प्ड़ेसिये पर दोस लगांदा ऐ?JAS	4	13	तुहां जेह्ड़ा ऐह ग्लांदे हन्न, "अज्ज या कल अहां कुसी होर सैहरे च जाई नैं औत्थू इक्क साल बताणा, कन्ने वपार करी नैं फायदा कमाणा |"JAS	4	14	कन्ने ऐह नी जाणदे कि कल क्या होंगा | सुणी तां लैया, तुहां दी जिन्दगी ऐ क्या? तुहां तां भाफे साइयां हन्न, जेह्ड़ा थोड़ी देर दुस्सदा ऐ भिरी गायब होई जांदा ऐ |JAS	4	15	इसदे बदले तुहां जो ऐह ग्लाणा चाइदा, "जे प्रभु चां तां अहां जिंदे रैंह्गे, कन्ने ऐह या सैह कम्म बी करगे |"JAS	4	16	अपर हुण तुहां अपणियां डींगा पर कमंड करदे हन्न; ऐदेया सारा कमंड बुरा होंदा ऐ |JAS	4	17	इसतांई जेह्ड़ा कोई भलाई करणा जाणदा ऐ कन्ने नी करदा, तिस तांई ऐह पाप ऐ |JAS	5	1	हे अमीरो, सुणी तां लैया, तुहां अपणे ओणे आळे क्लेशां पर डडी डडी करी रोआ |JAS	5	2	तुहां दा धन बिगड़ी गैया ऐ कन्ने तुहां दे कपड़ेयां जो कीड़े खाई गै हन्न |JAS	5	3	तुहां दे सुन्ने चांदी च जंग लग्गी गैया ऐ; कन्ने सैह जंग तुहां पर गवाही दिंगा, कन्ने अग्गी साइयां तुहां दा मांस खाई जांगा | तुहां आखरी युगे च धन बटीणेयां ऐ |JAS	5	4	दिखा जिन्हां मजदूरां तुहां दे खेतां दी फसल कटी, तिन्हां दी सैह मजदूरी जेह्ड़ी तुहां धोखा दैई करी रखी लैई ऐ डडा दी ऐ, कन्ने बटोलणे आळे दी दोहाई सेणांओं दे परमात्में दे कनां तिकर पुज्जी गैयी ऐ |JAS	5	5	तुहां धरतिया पर भोग विलासे च लग्गे रैह्य कन्ने बड़ा ई सुख भोगेया; तुहां इस हत्या दे दिने तांई अपणे मने दा पाळी पोसी करी तिस जो मोटा ताजा कित्ता |JAS	5	6	तुहां धर्मी जो दोसी ठेहराई नैं मारी दित्ता, सैह तुहां दा सामणा नी करदा |JAS	5	7	इसतांई हे भाऊओ, प्रभु दे ओणे तिकर शबर रखा | दिखा, जमीदार धरतिया दी कीमती फसला दी आशा रखदा होया पैहली कन्ने आखरी बरखा होणे तक शबर रखदा ऐ |JAS	5	8	तुहां बी शबर रखा; कन्ने अपणे मने जो पक्का करा, क्जोकि प्रभु दा शुभआगमन नैड़ैं ऐ |JAS	5	9	हे भाऊओ, इक्की दूये पर दोस मत लग्गा, तांकि तुहां दोसी ना ठेहरा; दिखा, हाकम दुरआजे पर खड़ूतेया ऐ |JAS	5	10	हे भाऊओ, जिन्हां भविष्यवक्तां प्रभु दे नांये ते गल्लां कित्तियां, तिन्हां जो दुख सहणे कन्ने शबर रखणे दा अपणे तांई आदर्श समझा |JAS	5	11	दिखा, अहां शबर रखणे आळेयां जो धन ग्लांदे हन्न | तुहां अय्यूब दे शबर दे बारे च तां सुणेया ई ऐ, कन्ने प्रभु दे पास्से ते जेह्ड़ा तिसदा फळ होया तिसियो बी जाणी लैया ऐ, जिसते प्रभु दी बड़ी जादा करुणा कन्ने दया प्रकट होंदी ऐ |JAS	5	12	अपर हे मेरे भाऊओ, सारेयां ते श्रेष्ठ गल्ल ऐह ऐ कि कसम मत खांदे, ना सुअर्गे दी, ना धरतिया दी, ना कुसा होर चीज्जा दी; अपर तुहां दी गल्लबात हाँ दी हाँ कन्ने ना दी ना होयें, कि तुहां सज्जा जोग्गे ना ठेहरन |JAS	5	13	जे तुहां च कोई दुखी ऐ, तां सैह प्रार्थना करा | जे खुश ऐ, तां सैह स्तुति दे भजण गा |JAS	5	14	जे तुहां च कोई बमार ऐ, तां कलेसिया दे बजुर्गां जो सद्दा, कन्ने सैह प्रभु दे नांये ते तिस पर तेल मळी करी तिस तांई प्रार्थना करा,JAS	5	15	कन्ने वसुआसे दी प्रार्थना दिया बजाह ते बमार बची जांगा कन्ने प्रभु तिस जो चुकी करी खरेड़गा; कन्ने जे  तिन्हीं पाप बी कित्ते हन्न, तां तिन्हां पापां दी बी माफी होई जांगी |JAS	5	16	इसतांई तुहां अप्पु च इक्की दूये दे सामणे अपणे अपणे पापां जो मनी लैया, कन्ने इक्की दूये तांई प्रार्थना करा, जिसते खरे होई जान, धर्मी जण दी प्रार्थना दे असर ते बड़ा कुच्छ होई सकदा ऐ |JAS	5	17	एलिय्याह बी तां म्हारे साइयां दुख सुख भोगी माणु था; कन्ने तिन्हीं गिड़गिड़ाई नैं प्रार्थना कित्ती कि बरखा ना होयें, कन्ने साढ़े तीन साल तिकर बरखा नी होई |JAS	5	18	भिरी तिन्हीं प्रार्थना कित्ती, तां अम्बरे ते बरखा होई, कन्ने धरतिया पैदावार होई |JAS	5	19	हे मेरे भाऊओ, जे तुहां च कोई सच दे रस्ते ते भटकी जां कन्ने कोई तिस जो वापस लैई ओंयें,JAS	5	20	तां सैह ऐह जाणी लें कि जेह्ड़ा कोई कुसी भटकेयो पापी जो वापस लैई ओंगा, तां सैह इक्की जान्नी जो मौता ते बचांगा कन्ने होरनी पापां पर पड़दा पाणे आळा होणा |