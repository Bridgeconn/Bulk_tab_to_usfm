2TH	1	1	स कन्ने सिलवानुस कन्ने तीमुथियुस दे पास्से ते थिस्सलूनीकियों दी कलेसिया दे नां, जेह्ड़े म्हारे पिता परमात्में कन्ने प्रभु यीशु मसीह च हन्न :2TH	1	2	म्हारे पिता परमात्में ते कन्ने प्रभु यीशु मसीह ते तुहां जो अनुग्रह कन्ने शांति मिलदी रैंह्य |2TH	1	3	हे मेरे भाऊओ तुहां दे बारे च अहां जो हर बग्त परमात्में दा धन्यावाद करणा चाइदा, कन्ने एह ठीक बी ऐ, इसतांई कि तुहां दा वसुआस बड़ा जादा बधी गैया ऐ, कन्ने तुहां सारेयां दा प्यार अप्पु च बड़ा ई बधदा जा करदा ऐ |2TH	1	4	ऐत्थू तिकर कि अहां अप्पु परमात्में दी कलेसिया च तुहां दे बारे च कमंड करदे हन्न कि जितणे सताव कन्ने क्लेश तुहां सेहंदे हन्न, तिन्हां सारेयां च तुहां दा धीरज कन्ने वसुआस प्रकट होंदा ऐ |2TH	1	5	एह परमात्में दे सच्चे न्याय दा साफ प्रणाम ऐ कि तुहां परमात्में दे राज्जे जोग्गा ठेहरा, जिस दे तांई तुहां दुख बी झेलदे हन्न |2TH	1	6	क्जोकि परमात्में दे नैड़ें एह न्याय ऐ कि जेह्ड़े तुहां जो क्लेश दिंदे हन्न, तिन्हां जो बदले च क्लेश दैं |2TH	1	7	कन्ने तुहां जो, जेह्ड़े क्लेश झेलदे हन्न, म्हारे सौगी चैन दैं; तिस बग्त जाह्लू कि प्रभु यीशु अपणे सामर्थी दूतां सौगी, भखियो अग्गी च सुअर्गे ते प्रकट होंगा,2TH	1	8	कन्ने जेह्ड़े परमात्में जो नी पणछैणदे कन्ने म्हारे प्रभु यीशु दे सुसमाचारे जो नी मनदे तिन्हां नैं बदला लैंगा |2TH	1	9	सैह प्रभु दे सामणे ते कन्ने तिसदिया शक्तिया दे तेजे ते दूर होई नैं सदा दे विनाश दी सज्जा पांगे |2TH	1	10	एह तिस दिन होंगा, जाह्लू सैह अपणे पवित्र लोकां च महिमा पाणे कन्ने सारे वसुआस करणेआळेयां च आश्चर्य दी बजाह होणे जो ओंगा; क्जोकि तुहां म्हारिया गवाहिया पर वसुआस कित्ता |2TH	1	11	इसतांई अहां सदा तुहां तांई प्रार्थना बी करदे हन्न कि म्हारा परमात्मां तुहां जो इसा बुलाहटा जोग्गा समझे, कन्ने भलाई दी हर इक्क इच्छा कन्ने वसुआसे दे हर इक्की कम्में जो सामर्थी सौगी पूरा करें,2TH	1	12	तांकि म्हारे परमात्में कन्ने प्रभु यीशु मसीह दे अनुग्रह दे मताबक म्हारे प्रभु यीशु दा नां तुहां च माहिमा पां, कन्ने तुहां तिस च |2TH	2	1	हे भाऊओ, हुण अहां अपणे प्रभु यीशु मसीह दे ओणे, कन्ने तिसदे बक्खे अपणे किट्ठे होणे दे बारे च तुहां नैं विणती करदे हन्न2TH	2	2	कि कुसी आत्मां, या वचन, या चिट्ठी दिया बजाह ते, जेह्ड़ी कि मन्ना म्हारे पास्से ते होयें, एह समझी नैं कि प्रभु दा दिन आई पुज्जया ऐ; तुहां दा मन अचानक डग मगाई नी जां कन्ने तुहां घबराई मत जा |2TH	2	3	कुसी बी तरीके नैं कुसी दे धोखे च नी ओणां, क्जोकि सैह दिन ताह्लू तिकर नी ओणा जाह्लू तिकर पवित्रता दा त्याग नी होई जां, कन्ने सैह पापे दा मरद मतलब विणाश दा पुत्तर पैदा होई नी जां |2TH	2	4	जेह्ड़ा विरोध करदा ऐ, कन्ने हर इक्की ते जेह्ड़ा परमात्मां या पूज्य केहलांदा ऐ, अपणे आप्पे जो बडा ठेहरांदा ऐ, ऐत्थू तिकर कि सैह परमात्में दे मंदरे च बैई नैं अपणे आप्पे जो परमात्मां ठेहरांदा ऐ |2TH	2	5	क्या तुहां जो याद नी कि जाह्लू मैं तुहां दे ऐत्थू था, तां तुहां नैं एह गल्लां ग्लादा था?2TH	2	6	तुहां तिसा चीज्जा जो जाणदे हन्न, जेह्ड़ी तिसियो रोका करदी ऐ कि सैह अपणे बग्ते च प्रकट होयें |2TH	2	7	क्जोकि अधर्मे दा भेद अज्ज बी कम्म करदा जांदा ऐ, अपर अल्ली तिकर इक्क रोकणे आळा ऐ, कन्ने जाह्लू तिकर सैह दूर नी होई जां, सैह रोकी रखगा |2TH	2	8	ताह्लू सैह अधर्मी प्रकट होंगा, जिसियो प्रभु यीशु अपणे मुँ दी फूका नैं मारी दिंगा, कन्ने अपणे ओणे दे तेजे नैं भस्म करगा |2TH	2	9	तिस अधर्मिये दा ओणा सैताने दे कम्मे मताबक सारी तरांह झूठी सामर्थ, कन्ने नशाण, कन्ने अद्भुत कम्मा सौगी,2TH	2	10	कन्ने नाश होणेआळे तांई अधर्म दे सब तरांह दे धोखे सौगी होंगा; क्जोकि तिन्हां सचाईया नैं प्यार नी कित्ता जिसते तिन्हां दा उद्धार होंदा |2TH	2	11	इसा बजाह ते परमात्में तिन्हां च इक्क भटकाई दैणेआळी सामर्था जो घल्लगा कि सैह झूठ दी प्रतीति करन,2TH	2	12	तांकि जितणे लोक सचाईया दी प्रतीत नी करदे, अपर अधर्मे नैं खुश होंदे हन्न, सैह सारे सज्जा पान |2TH	2	13	हे भाऊओ, कन्ने प्रभु दे प्यारे लोकों, चाइदा कि अहां तुहां दे बारे च सदा परमात्में दा धन्यावाद करदे रैह्न, क्जोकि परमात्में शुरू ते तुहां जो चुणी लैया कि आत्मां दिया बजाह ते पवित्र बणी करी, कन्ने सचाईया दी प्रतीति करी नैं उद्धार पा,2TH	2	14	जिस तांई तिन्हीं तुहां जो म्हारे सुसमाचारे दिया बजाह ते सदेया, कि तुहां म्हारे प्रभु यीशु मसीह दी महिमा जो हासल करी लैन |2TH	2	15	इसतांई हे भाऊओ, पक्के रैह्या; कन्ने जेह्ड़ियां जेह्ड़ियां गल्लां तुहां चा वचने दिया या चिट्ठिया दिया बजाह अहां ते सिखियां हन्न, तिन्हां जो पकड़ी करी रखा |2TH	2	16	म्हारा प्रभु यीशु मसीह अप्पु ई, कन्ने म्हारे पिता परमात्में, जिन्हीं अहां नैं प्यार रखया कन्ने अनुग्रह ते सदा दी शांति कन्ने उतम आशा दित्ती ऐ,2TH	2	17	तुहां दे मनां जो शान्ति दैं कन्ने तुहां जो हर इक्की खरे कम्मे च कन्ने वचने च पक्का करें |2TH	3	1	आखरी च हे मेरे भाऊओ, म्हारे तांई प्रार्थना करा करा कि प्रभु दा वचन इआं तौली फैली जां कन्ने महिमा पां, जिआं तुहां च होया,2TH	3	2	कन्ने अहां टेढे कन्ने बुरे माणुआं ते बची रैह्न क्जोकि हर इक्की च वसुआस नी |2TH	3	3	अपर प्रभु सच्चा ऐ; सैह तुहां जो मजबूतिया नैं पक्का करगा कन्ने तिस दुष्टे ते सम्भाली करी रखगा |2TH	3	4	कन्ने अहां जो प्रभु च तुहां पर भरोसा ऐ कि जेह्ड़े जेह्ड़े हुक्म अहां तुहां जो दिंदे हन्न, तिन्हां जो तुहां मनदे हन्न, कन्ने मनदे बी रैंह्गे |2TH	3	5	परमात्में दे प्यारे दे कन्ने मसीह दे धीरजे दे पास्से प्रभु तुहां दे मने दी अगुवाई करें |2TH	3	6	जे भाऊओ, अहां तुहां जो अपणे प्रभु यीशु मसीह दे नांये ते हुक्म दिंदे हन्न कि तुहां हर इक्क ऐदेय भाऊये ते लग्ग रैह्या, जेह्ड़ा बुरी चाल चलदा कन्ने जेह्ड़ी शिक्षा तिन्हीं अहां ते पाई तिसा दे मताबक कम्म नी करदा ऐ |2TH	3	7	क्जोकि तुहां अप्पु जाणदे हन्न कि कुस तरीके नैं म्हारे साइयां चाल चलणी चाइदी, क्जोकि अहां तुहां च  बुरी चाल नी चले,2TH	3	8	कन्ने कुस दी रोटी मुफ्त नी खादी, अपर मेहणत कन्ने कष्टे नैं रात दिन कम्म धंधा करदे थे कि तुहां च कुस पर भार ना बणन |2TH	3	9	एह नी कि अहां जो हक्क नी, अपर इसतांई कि अपणे आप्पे जो तुहां तांई आदर्श बणान कि तुहां म्हारे साइयां चाल चला |2TH	3	10	क्जोकि जाह्लू तुहां अहां अल्ल थे, ताह्लू बी एह हुक्म तुहां जो दिंदे थे कि जे कोई कम्म करणा नी चां तां खाई बी नी पां |2TH	3	11	अहां सुणदे हन्न कि कुच्छ लोक तुहां बीच बुरी चाल चलदे हन्न, कन्ने कुच्छ कम्म नी करदे अपर दूयेयां दे कम्मां च हत्थ पांदे हन्न |2TH	3	12	ऐदेयां जो अहां प्रभु यीशु मसीह च हुक्म दिंदे कन्ने समझांदे हन्न कि चुपचाप कम्म करी नैं अपणी ई रोटी खा करा |2TH	3	13	तुहां, हे भाऊओ, भलाई करणे च हिम्मत मत छड्डा |2TH	3	14	जे कोई म्हारी इसा चिट्ठिया दी गल्ला जो नी मन्ने तां तिस पर नजर रखा, कन्ने तिसदी संगति मत करा, जिसते सैह शर्मिंदा होन |2TH	3	15	भिरी बी तिसियो बैरी मत समझा, कि भाऊ जाणी नैं चतौनी दैया |2TH	3	16	हुण प्रभु जेह्ड़ा शांति दा सोता ऐ अप्पु ई तुहां जो सदा दी कन्ने हर तरांह दी शांति दैं | प्रभु तुहां सबना सौगी रैंह्य |2TH	3	17	मैं, पौलुस, अपणे हत्थां नैं नमस्कार लिखदा ऐ | हर चिट्ठिया च मेरा ऐही नशाण ऐ; मैं इस तरांह नैं लिखदा ऐ  |2TH	3	18	म्हारे प्रभु यीशु मसीह दा अनुग्रह तुहां सबना पर होंदा रैंह्य |