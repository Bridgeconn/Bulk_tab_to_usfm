EPH	1	1	पौलुस दे पास्से ते जेह्ड़ा परमात्में दी इच्छा ते यीशु मसीह दा इक्क प्रेरित ऐ, इफिसुस च रैह्णे आळे पवित्र कन्ने यीशु च वसुआस करणे आळे लोकां दे नां :EPH	1	2	म्हारे पिता परमात्में कन्ने प्रभु यीशु मसीह दी तरफा ते तुहां जो अनुग्रह कन्ने शांति मिलदी रैंह्य |EPH	1	3	म्हारे प्रभु यीशु मसीह दे परमात्में कन्ने पिता दा धन्यावाद होयें कि तिन्हीं अहां जो मसीह दे रुपे च सुअर्गीय जगाहां च हर तरांह दे आत्मिक आशीर्वाद दित्ते हन्न |EPH	1	4	जिआं तिन्हीं अहां जो संसारे दी रचना करणे ते पैहले ई तिस च चुणी लैया | अहां तिसदे प्यारे च पवित्र कन्ने वेकसूर होन | EPH	1	5	इसतांई यीशु मसीह दिया बजाह ते अहां जो पुत्तरां दे रुपे च ग्रहण करणे तांई नियुक्त कित्ता ऐ, ऐही तिसदी इच्छा थी, ऐही जरूरत बी थी |EPH	1	6	कि तिसदे तिस अनुग्रह दी महिमा दी स्तुति होयें, जिसियो तिन्हीं अहां जो तिस प्यारे च मुफ्ते च दित्ता |EPH	1	7	तिसदिया बलिदानी मौता दिया बजाह ते अहां जो पापां ते छुटकारा, कन्ने तिसदे अनुग्रह दिया बजाह ते अहां जो म्हारे गुनाहां दी माफ़ी मिलदी ऐ, EPH	1	8	जिसियो तिन्हीं सारे ज्ञान कन्ने समझा समेत अहां पर मता सारा कित्ता |EPH	1	9	क्जोकि तिन्हीं अपणियां इच्छा दा भेद तिस खरे बग्ते मताबक अहां जो दस्सेया, जिसियो तिन्हीं अपणे आप्पे च ठाणी लैया था |EPH	1	10	कि बग्तां दे पूरे होणे दा ऐदेया प्रबंध होयें कि जेह्ड़ा कुच्छ सुअर्गे च ऐ कन्ने जेह्ड़ा कुच्छ धरतिया पर ऐ, सैह सब किच्छ मसीह च किट्ठे करन |EPH	1	11	सारियां गल्लां योजना कन्ने परमात्में दे फैसले मताबक कित्ती जांदी ऐ | कन्ने परमात्में अपणियां खास जरूरता दिया बजाह ते अहां जो पैहले ते ई चुणी लैया कि मसीह च मीरास बणने तांई चुणेया ऐ | EPH	1	12	कि अहां, जिन्हां नैं पैहले ते मसीह पर आशा रखियो थी, तिसदी महिमा दी स्तुति दी बजाह होन |EPH	1	13	कन्ने तिस च तुहां पर बी, जाह्लू तुहां सच दा वचन सुणेया जेह्ड़ा तुहां दे उद्धारे दा सुसमाचार ऐ कन्ने जिस पर तुहां वसुआस कित्ता, प्रतिज्ञा करदे होये पवित्र आत्मां दी मोहर लग्गी |EPH	1	14	सैह तिसदे मूले लैयो होयां दे छुटकारेयां तांई म्हारी मीरास द़ा बयाना ऐ, कि तिसदिया महिमा दी स्तुति होयें |EPH	1	15	इसा बजाह ते, मैं बी तिस वसुआसे दा सुसमाचार सुणी नैं जेह्ड़ा तुहां लोकां च प्रभु यीशु पर ऐ कन्ने सारे पवित्र लोकां पर प्रकट ऐ, EPH	1	16	तुहां तांई धन्यावाद करणा नी छडदा, कन्ने अपणियां प्रार्थना च तुहां जो याद करा करदा ऐ |EPH	1	17	कि म्हारे प्रभु यीशु मसीह दा परमात्मां जेह्ड़ा महिमा दा पिता ऐ, तुहां जो अपणी पणछैणा च ज्ञान कन्ने लौ दी आत्मां दैं, EPH	1	18	कन्ने तुहां दे मने दी अंखा जोतीर्मय होन कि तुहां जाणी लैया कि तिसदी सदणे नैं कदेयी आशा होंदी ऐ, कन्ने पवित्र लोकां च तिसदिया मीरासा दी महिमा दा धन कदेया ऐ, EPH	1	19	कन्ने तिसदी सामर्थ अहां च जेह्ड़े वसुआस करदे हन्न, कितणी म्हान ऐ तिसदी ताकता दा प्रभावे दे तिस कम्मे मताबक |EPH	1	20	जेह्ड़ा तिन्हीं मसीह च कित्ता कि तिस जो मरेयां ते जिंदा करी नैं सुअर्गीय जगांहा च अपणे सज्जे पास्सें  EPH	1	21	सब तरांह दी प्रधानता, कन्ने हक्क, कन्ने सामर्थ, कन्ने प्रभुता दे, कन्ने हर इक्की नांये ऊपर, जेह्ड़ा ना सिर्फ इस लोके च, अपर ओणेआळे लोके च बी लैई लैया जांगा, EPH	1	22	कन्ने सब कुच्छ तिसदेयां पैरां थलै करी दित्ता; कन्ने तिसियो सारियां चीज्जां पर शिरोमणि ठेहराई नैं कलेसिया जो दैई दित्ता, EPH	1	23	एह तिसदा शरीर ऐ, कन्ने तिसदी परिपूर्णता ऐ जेह्ड़ा सबना च सब कुच्छ पूरा करदा ऐ |EPH	2	1	तिन्हीं तुहां जो बी जिंदा कित्या, जेह्ड़ा अपणे अपराधां कन्ने पापां दिया बजाह ते मरेयो थे |EPH	2	2	जिन्हां च तुहां पैहले इस संसारे दी रीतिया पर, कन्ने अम्बरे दे हक्के दे हाकम मतलब तिसा आत्मां मताबक चलदे थे, जेह्ड़े हुण बी हुक्म नी मनणेआळेयां च कम्म करदा ऐ |EPH	2	3	इन्हां च अहां बी सारे दे सारे पैहले अपणे शरीरे दी इच्छां च दिन बितांदे थे, कन्ने शरीर कन्ने मने दी इच्छां पूरियां करदे थे, कन्ने होरनी लोकां साइयां सभाव ते ई गुस्से दी औलाद थे |EPH	2	4	अपर परमात्मां जेह्ड़ा दया दा धनी ऐ, अपणे तिस बडे प्यारे दिया बजाह ते जिसते तिन्हीं अहां नैं प्यार कित्ता, EPH	2	5	जाह्लू अहां अपराधां दिया बजाह ते मरेयो थे तां अहां जो मसीह सौगी जिंदा कित्या (अनुग्रह ते ई तुहां दा उद्धार होया ऐ), EPH	2	6	कन्ने मसीह यीशु च तिस सौगी उठाया, कन्ने सुअर्गीय जगांहा च तिस सौगी बैठाया EPH	2	7	कि सैह अपणी तिसा कृपा नैं जेह्ड़ी मसीह यीशु च अहां पर ऐ, ओणे आळे बग्ते च अपणे अनुग्रह दा असीम धन दस्सें |EPH	2	8	क्जोकि वसुआस दे दिया बजाह ते अनुग्रह ते ई तुहां दा उद्धार होया ऐ; कन्ने एह तुहां दे पास्से ते नी अपर परमात्में दा दान ऐ, EPH	2	9	कन्ने ना कर्मा दिया बजाह ते देह्या नी होयें कि कोई कमंड करें |EPH	2	10	क्जोकि अहां तिसदे बणायो हन्न, कन्ने मसीह यीशु च तिन्हां खरे कम्मां तांई सृजे गै हन्न जिन्हां जो परमात्में पैहले ते म्हारे करणे तांई त्यार कित्या |EPH	2	11	इसा बजाह ते याद करा कि तुहां शरीरक रीतिया नैं होर जाति हन्न (कन्ने जेह्ड़े लोक शरीर च हत्थे दे कित्ते होये खतणे ते खतणा आळे केहलांदे हन्न, सैह तुहां जो खतणारहित ग्लांदे हन्न ) EPH	2	12	तुहां लोक तिस बग्त मसीह ते लग्ग, कन्ने इस्राएल दी प्रजा दे पद ते लग्ग कितेयो, कन्ने प्रतिज्ञा दे वादेयां च भागी नी थे | कन्ने बिना उम्मीदा कन्ने संसारे च परमात्में बगैर थे |EPH	2	13	अपर हुण मसीह यीशु च तुहां जेह्ड़े पैहले दूर थे, मसीह दे खून दिया बजाह ते नैड़े होईयो हन्न |EPH	2	14	क्जोकि सैई म्हारा मेल ऐ जिन्हीं दूनियों इक्क करी लैया कन्ने लग्ग करणेआळी कंदा जो जेह्ड़ी बिच थी ढाई दित्ता, EPH	2	15	कन्ने अपणे शरीरे च बैर मतलब सैह व्यवस्था जिसा दा हुक्म विधियां दी रीति पर था मिटाई दिता कि दूनी ते अपणे च इक्क नौआ माणु पैदा करी नैं मेल कराई दै, EPH	2	16	कन्ने सूलिया पर बैरे जो खत्म करी इसदिया बजाह ते दूनी जो इक्क देह बणाई नैं परमात्में नैं मिलान |EPH	2	17	कन्ने तिन्हीं आई नैं तुहां जो जेह्ड़े दूर थे कन्ने तिन्हां जो जेह्ड़े नैड़े थे दूनी जो मेल मिलाप दा सुसमाचार सणाया |EPH	2	18	क्जोकि तिसदिया बजाह ते अहां दूनी दी इक्क आत्मां च पिता अल्ल पुज्जदी ऐ |EPH	2	19	इसतांई तुहां हुण परदेसी कन्ने मुसाफिर नी रैह्य, अपर पवित्र लोकां दे संगी स्वदेशी कन्ने परमात्में दे परवारे दे होईये |EPH	2	20	कन्ने प्रेरितां कन्ने भविष्यवक्तां दी नीआं पर, जिसदे कुणे दा पत्थर मसीह यीशु अप्पु ई हन्न, बणायो हन्न |EPH	2	21	जिस च सारी रचणा इक्क साथ मिली नैं प्रभु च इक्क पवित्र मंदर बणदी जांदी ऐ, EPH	2	22	जिस च तुहां बी आत्मां दिया बजाह ते परमात्में दी रैह्णे दी जगाह होणे तांई इक्क साथ बणाये जांदे हन्न |EPH	3	1	इसा बजाह ते मैं पौलुस जेह्ड़े तुहां होरनी जातियां तांई मसीह यीशु दा कैदी ऐ ---EPH	3	2	जे तुहां परमात्में दे तिस अनुग्रह दे प्रबन्ध दी खबर सुणियो ऐ, जेह्ड़ा तुहां तांई मिन्जो दित्ता गैया, EPH	3	3	एह कि सैह भेद मिन्जो पर प्रकाशण दिया बजाह ते प्रकट होया, जिआं मैं पैहले ई विस्तार च लिखी चुकेया, EPH	3	4	जिसते तुहां पढ़ी नैं जाणी सकदे हन्न कि मैं मसीह दा सैह भेद कतांह तिकर समझांदा |EPH	3	5	जेह्ड़े होरनी बग्तां च माणुआं दी औलाद जो एदेया नी दस्सेया था, जिआं कि आत्मां दिया बजाह ते हुण तिसदे पवित्र प्रेरितां कन्ने भविष्यवक्तां पर प्रकट कित्ता गैया ऐ |EPH	3	6	एह कि मसीह यीशु च सुसमाचार दे दिया बजाह ते होरनी जातियां दे लोक मीरास च साझी कन्ने इक ई देह दे कन्ने प्रतिज्ञा दे भागी हन्न |EPH	3	7	मैं परमात्में दे अनुग्रह दे तिस दाने मताबक, जेह्ड़ा तिसदिया सामर्थी दे प्रभावे मताबक मिन्जो दित्या ऐ, तिस सुसमाचारे दा सेवक बणेया |EPH	3	8	मिन्जो पर जेह्ड़ा सारेयां लोकां च लोक्के ते बी लोक्का ऐ एह अनुग्रह होया कि मैं होरनी जातियां जो मसीह दे अगम्य धन दा सुसमाचार सणा, EPH	3	9	कन्ने सारेयां पर एह गल्ल प्रकाशित करें कि तिस भेद दा प्रबन्ध क्या ऐ, जेह्ड़ा सारेयां दा सृजनहार परमात्में च शुरू ते गुप्त था |EPH	3	10	तांकि हुण कलेसिया दिया बजाह ते, परमात्में दा लग्ग तरांह दा ज्ञान तिन्हां प्रधानां कन्ने अधिकारियां पर जेह्ड़ा सुअर्गीय जगांह च ऐ, प्रकट कित्ता जां |EPH	3	11	तिसा सनातन मनसा मताबक जेह्ड़ी तिन्हीं म्हारे प्रभु मसीह यीशु च कितियो थी |EPH	3	12	जिस च अहां जो तिस पर वसुआस करणे दी हिम्मत कन्ने भरोसे सौगी परमात्में दे नैड़े ओणे दा हक्क ऐ |EPH	3	13	इसतांई मैं विणती करदा कि जेह्ड़ा सताव तुहां तांई मिन्जो हो दा ऐ, तिन्हां दिया बजाह ते हिम्मत मत छड्डा, क्जोकि तिन्हां च तुहां दी महिमा ऐ |EPH	3	14	मैं इसा बजाह ते तिस पिता दे सामणे गोडे टेकदा, EPH	3	15	जिसते सुअर्गे पर कन्ने धरतिया पर, हर इक्क परवारे दा नां रखेया जांदा ऐ, EPH	3	16	कि सैह अपणी महिमा दे धन दौलता मताबक तुहां जो एह दान दैं कि तुहां तिसदिया आत्मां ते अपणे अंदरे दे माणुये च सामर्थ पाई नैं ताकतवर होंदे जा; EPH	3	17	कन्ने वसुआसे दिया बजाह ते मसीह तुहां दे मने च बसें कि तुहां प्यारे च जड़ पकड़ी नैं कन्ने नींई पाई नैं, EPH	3	18	सारे पवित्र लोकां सौगी भली भांति समझणे दी ताकत पा कि तिसदी चौड़ाई कन्ने लम्बाई, कन्ने उंचाई, कन्ने गेहराई कितणी ऐ, EPH	3	19	कन्ने मसीह दे तिस प्यारे जो जाणी सका जेह्ड़ा ज्ञान ते परे ऐ कि तुहां परमात्मे दी सारी भरपूरी तिकर परिपूर्ण होई जा |EPH	3	20	हुण जेह्ड़ा एदेया सामर्थी ऐ कि म्हारी विणती कन्ने समझा ते कुत्थी जादा कम्म करी सकदा ऐ, तिसा सामर्थी मताबक जेह्ड़ा अहां च कम्म करदा ऐ, EPH	3	21	कलेसिया च कन्ने मसीह यीशु च तिसदी महिमा पीढ़ी ते पीढ़ी तक जुगा जुग होंदी रैंह्य | आमीन |EPH	4	1	इसतांई मैं जेह्ड़ा प्रभु च कैदी ऐ तुहां नैं विणती करदा कि जिस पुकारा नैं तुहां सदेयो थे, तिस लायक चाल चला, EPH	4	2	सारी दीनता कन्ने नम्रता समेत, कन्ने सबर करी नैं प्यार नैं इक्की दूये दी सेही लैया; EPH	4	3	कन्ने मेल दे बंधने च आत्मां दी एकता रखणे दी कोशश करा |EPH	4	4	इक्को ई देह ऐ, कन्ने इक्को ई आत्मां; जिआं तुहां जो जेह्ड़े सदेयो थे अपणे सद्दे जाणे ते इक्को ई आशा ऐ |EPH	4	5	इक्को ई प्रभु ऐ, इक्को ई वसुआस, इक्को ई बपतिस्मा, EPH	4	6	कन्ने सबना दा इक्क परमात्मां कन्ने पिता ऐ, जेह्ड़ा सबना दे ऊपर कन्ने सबना दे बिच च कन्ने सबना च ऐ |EPH	4	7	अपर अहां च हर इक्की जो मसीह दे दान दे परणाम मताबक अनुग्रह मिलेया ऐ |EPH	4	8	इसतांई सैह ग्लांदा ऐ : “सैह उचिया जगाह पर चढ़ेया कन्ने कैदियां जो बन्नी लैईया, कन्ने माणुआं जो दान दित्ते |” EPH	4	9	(तिसदे चढ़णे ते, होर क्या पाया जांदा ऐ सिर्फ एह कि सैह धरती दी थलकी जगांह च लुत्थेया बी था |EPH	4	10	कन्ने जेह्ड़ा लौई गैया एह सैई ऐ जेह्ड़ा सारे अम्बरे ते ऊपर चढ़ी बी गैया कि सब कुच्छ परिपूर्ण करें )EPH	4	11	तिन्हीं कुच्छना जो प्रेरित नियुक्त करी नैं, कन्ने कुच्छना जो भविष्यवक्ता नियुक्त करी नैं, कन्ने कुच्छना जो सुसमाचार सनाणे आळे नियुक्त करी नैं, कन्ने कुच्छना जो रखवाळे कन्ने शिक्षक नियुक्त करी नैं दैई दित्ता, EPH	4	12	जिसते पवित्र लोक सिद्ध होई जान कन्ने सेवा दा कम्म कित्ता जां कन्ने मसीह दी देह तरक्की पां,EPH	4	13	जाह्लू तिकर कि अहां सारेयां दे सारे वसुआस कन्ने परमात्में दे पुत्तरे दी पणछैणा च इक्क नी होई जान कन्ने इक्क सिद्ध माणु नी बणी जां कन्ने मसीह दे पूरे डील डौल तिकर नी बधी जान |EPH	4	14	तांकि अहां गां जो जागत नी रैह्न जेह्ड़े माणुआं दी ठग विद्या कन्ने चतुराई ते तिन्हां दे भ्रम दी योजनां दे कन्ने शिक्षा दे हर इक्क झोंके ते उछाले कन्ने ऐत्थू औत्थू घुमाये जांदे हन्न |EPH	4	15	अपर प्यारे च सचाईया नैं चलदे होये सारियां गल्लां च तिस च जेह्ड़ा मुंड ऐ, मतलब मसीह च बधदे जान, EPH	4	16	जिसदी सारी देह, हर इक्क जोड़ दी मददा ते इक्क सौगी मिली नैं कन्ने इक्क सौगी गठी नैं, तिस प्रभावे मताबक जेह्ड़े हर इक्क अंगे दे खरे खरे कम्म करणे दे दिया बजाह ते तिस च होंदा ऐ, अपणे आप्पे जो बधांदी ऐ कि सैह प्यार च तरक्की करदी जां |EPH	4	17	इसतांई मैं एह ग्लांदा कन्ने प्रभु च आग्रह करदा कि जिआं होरनी जातियां दे लोक अपणे मने दी अनर्थ रीतिया पर चलदे हन्न, तुहां अल्ली ते भिरी इआं मत चला |EPH	4	18	क्जोकि तिन्हां दी अक्ल भरिस्ठ होई गैइयो ऐ, कन्ने तिसा अज्ञानता दिया बजाह ते जेह्ड़े तिन्हां च हन्न कन्ने तिन्हां दे मने दी कठोरता दिया बजाह ते सैह परमात्में दी जिन्दगिया ते लग्ग कित्तेयो हन्न; EPH	4	19	कन्ने सैह सुन होई नैं लुचपण च लग्गी गैयो हन्न कि सब तरांह दे गंदे कम्म लालसा नैं करा करन |EPH	4	20	अपर तुहां मसीह दी देह्यी शिक्षा नी पाई |EPH	4	21	अपर तुहां सचमुच तिसदी सुणी कन्ने जिआं यीशु सत्य ऐ, तिस सखाये बी गै |EPH	4	22	कि तुहां पचां दे चाल चलन दे पराणे माणुये दे रूपे जो जेह्ड़ी भकाणे आळियां इच्छां मताबक भ्रस्ट होंदा जांदा ऐ, लौआई दैया |EPH	4	23	कन्ने अपणे मने दे आत्मिक सभावे च नौये बणदे जा, EPH	4	24	कन्ने नौये माणुये दे रुपे जो पैहनी लैया जेह्ड़ी परमात्में दे अनुरूप सच दी धार्मिकता कन्ने पवित्रता च बणाया गैया ऐ |EPH	4	25	इसा बजाह ते झूठ ग्लाणा छड्डी हर इक्क अपणे प्ड़ेसिये नैं सच ग्ला, क्जोकि अहां अप्पु च इक्की दूये दे अंग हन्न |EPH	4	26	गुस्सा तां करा, अपर पाप मत करा; सूरज ढलणे तिकर तुहां दा गुस्सा नी रैंह्य |EPH	4	27	कन्ने ना सैताने जो मौका दैया |EPH	4	28	चोरी करणे आळा भिरी चोरी ना करें, अपर खरे कम्म करणे च अपणे हत्थां नैं मेहणत करें, इसतांई कि जिसियो जरूरत होयें तिसियो दैणे जो तिस अल्ल कुच्छ होयें |EPH	4	29	कोई गंदी गल्ल तुहां दे मुँमे ते ना निकळें, अपर जरूरता मताबक सैई निकळें जेह्ड़ी तरक्की तांई उतम होयें, तांकि तिसते सुणने आळेयां पर अनुग्रह होयें |EPH	4	30	परमात्में दी पवित्र आत्मां जो शोकित मत करा, जिसते तुहां पर छुटकारे दे दिन तांई मोहर दित्ती गैई ऐ |EPH	4	31	सब तरांह दी कड़वाहट, कन्ने प्रकोप कन्ने गुस्सा, कन्ने कलह, कन्ने निंदा, सारे बैरभाव समेत तुहां ते दूर कित्ता जां |EPH	4	32	इक्की दूये पर दया, कन्ने दयावान होन, कन्ने जिआं परमात्में मसीह च तुहां दे अपराध माफ कित्ते, तिआं ई तुहां बी इक्की दूये दे अपराध माफ करा |EPH	5	1	इसतांई प्यारे जागतां साइयां परमात्में दा अनुकरण करा, EPH	5	2	कन्ने प्यारे च चला जिआं मसीह नैं बी तुहां नैं प्यार कित्ता, कन्ने म्हारे तांई अपणे आप्पे जो सुखदायक सुंगधा तांई परमात्में दे गां भेंट करी नैं बलिदान करी दित्ता |EPH	5	3	जिआं पवित्र लोकां दे जोग्गे हन्न, तिआं तुहां च व्यभिचार कन्ने कुस तरांह दे बुरे कम्म या लालचे दी चर्चा ना होयें; EPH	5	4	कन्ने ना निर्लज्जता, ना मूढ़ता दी गल्लबात कित्ती, ना माजाके दी; क्जोकि एह गल्लां शोभा नी दिंदियां , अपर धन्यावाद ते ई सुणेयां जां |EPH	5	5	क्जोकि तुहां एह जाणदे हन्न कि कुस व्यभिचरी या, बुरे जण, या लालची माणु दी जेह्ड़े मूर्ति पूजा दे बराबर हन्न, मसीह कन्ने परमात्में दे राज्जे च मीरास नी |EPH	5	6	कोई तुहां जो बेकार दी गल्लां ते धोखा ना दैं, क्जोकि इन्हां कम्मां दिया बजाह ते परमात्में दा गुस्सा हुक्म नी मनणे आळेयां पर भड़कदा ऐ |EPH	5	7	इसतांई तुहां तिन्हां दे सेहभागी ना होन |­­­­EPH	5	8	क्जोकि तुहां तां पैहले नैहरा थे अपर हुण प्रभु च जोती हन्न, जोतिया दी औलादा साइयां चला EPH	5	9	(क्जोकि जोतिया दा फळ सब तरांह दी भलाई, कन्ने धार्मिकता, कन्ने सच ऐ) EPH	5	10	कन्ने एह परखा कि प्रभु जो क्या भांदा ऐ |EPH	5	11	नैहरे दे बुरे कम्मां च सेहभागी मत होआ, अपर तिन्हां पर उलाहना दैया |EPH	5	12	क्जोकि तिन्हां दे गुप्त कम्मां दी चर्चा बी सर्मा दी गल्ल ऐ |EPH	5	13	अपर जितणे कम्मां पर उलाहना दित्ती जांदी ऐ सैह सब जोतिया नैं प्रकट होंदे हन्न, क्जोकि जेह्ड़ा सब कुच्छ जो प्रकट करदा ऐ सैह जोती ऐ |EPH	5	14	इसा बजाह ते सैह ग्लांदा ऐ “हे सोणे आळे, जाग कन्ने मुड़देयां ते जिंदा हो; तां मसीह दी जोती तिज्जो पर चमकगी |”EPH	5	15	इसतांई त्याने नैं दिक्खा, कि कदेयी चाल चलदे हन्न वेअक्लेयां साइयां नी अपर अक्लमंदा साइयां चला |EPH	5	16	मौके जो कीमती समझा, क्जोकि दिन बुरे हन्न |EPH	5	17	इसा बजाह ते बेअकले ना होन पर त्याने नैं समझा कि प्रभु दी इच्छा क्या ऐ |EPH	5	18	अंगूरा दे रसे नैं मतवाळे मत बणा, क्जोकि इसते लुचपण होंदा ऐ, अपर आत्मां ते परिपूर्ण होंदे जा, EPH	5	19	कन्ने अप्पु च भजन कन्ने स्तुतिगीत कन्ने आत्मिक गीत गा करा, कन्ने अपणे अपणे मने च प्रभु दे सामणे गांदे कन्ने कीर्तन करदे रैह्या |EPH	5	20	कन्ने सदा सारियां गल्लां तांई म्हारे प्रभु यीशु मसीह दे नांये ते परमात्में पिता दा धन्यावाद करदे रैह्या | EPH	5	21	मसीह दे डरे ते इक्की दूये दे अधीन रैह्या |EPH	5	22	हे लाड़ियो, अपणे अपणे लाड़े दे इआं अधीन रैह्या जिआं प्रभु दे |EPH	5	23	क्जोकि लाड़ा लाड़िया दा मुंड ऐ जिआं कि मसीह कलेसिया दा मुंड ऐ कन्ने अप्पु ई देह दा उद्धारकर्ता ऐ |EPH	5	24	अपर जिआं कलेसिया मसीह दे अधीन हन्न, तिआं ई लाड़ियां बी हर गल्ला च अपणे अपणे लाड़े दे अधीन रैह्न | EPH	5	25	हे लाड़ेयो, अपणियां अपणियां लाड़िया नैं प्यार रखा जिआं मसीह बी कलेसिया नैं प्यार करी नैं अपणे आप्पे जो तिन्हां तांई दैई दित्ता |EPH	5	26	कि तिस वचने दे दिया बजाह ते पाणिये नैं साफ करी नैं पवित्र बणान |EPH	5	27	कन्ने तिसियो इक्क एदेयी तेजस्वी कलेसिया बणाई नैं अपणे अल्ल खड़ी करन, जिसा च ना कलंक, ना झुर्री, ना कोई होर देह्यी चीज्ज होयें अपर पवित्र कन्ने बेकसूर होन |EPH	5	28	इसी तरांह ठीक ऐ कि लाड़ें अपणियां अपणियां लाड़िया ने अपणी देही साइयां प्यार रखन | जेह्ड़ा अपणियां लाड़िया नैं प्यार रखदा ऐ, सैह अपणे आप्पे नैं प्यार रखदा ऐ |EPH	5	29	क्जोकि कुणी कदी अपणे शरीरे नैं बैर नी रखेया अपर तिसदी देखभाल करदा ऐ, जिआं मसीह बी कलेसिया दे सौगी करदा ऐ |EPH	5	30	इसतांई कि अहां तिसदिया देही दे अंग हन्न |EPH	5	31	“इसा बजाह ते माणु अपणे माऊ बुड़े जो छड्डी नैं अपणियां लाड़िया नैं सौगी रैंह्गा कन्ने सैह दोयो इक्क तन होंगे |” EPH	5	32	एह भेद तां बडा ऐ, अपर मैं ऐत्थू मसीह कन्ने कलेसिया दे बारे च ग्लांदा |EPH	5	33	अपर तुहां च हर इक्क अपणियां लाड़िया नैं अपणे साइयां प्यार रखन, कन्ने लाड़ी बी अपणे लाड़े दा डर मने |EPH	6	1	हे जागतो, प्रभु च अपणे माता पिता दे हुक्म करी बणा, क्जोकि एह ठीक ऐ |EPH	6	2	अपणियां माऊ दा कन्ने बुड़े दा आदर कर (एह पैहला हुक्म ऐ जिस सौगी प्रतिज्ञा बी ऐ )EPH	6	3	कि तेरा भला होयें, कन्ने तू धरतिया पर बड़े भरी दिन जिंदा रैंह्य |” EPH	6	4	हे बच्चेआळेयो, अपणे बच्चेयां जो रिस मत दिला, अपर प्रभु दी शिक्षा कन्ने चेतावणी दिंदे होये तिन्हां दी देखभाल करा |EPH	6	5	हे दासो, जेह्ड़े लोक इस संसारे च तुहां दे मालक हन्न, अपणे मने दी सिधाईया ते डरदे कन्ने कमदे होये, जिआं मसीह दी तिआं ई तिन्हां दा बी हुक्म मन्ना |EPH	6	6	माणुआं जो खुश करणेआळेयां साइयां दस्सणे तांई सेवा मत करा, अपर मसीह दे दासां साइयां मने ते परमात्में दी इच्छा पर चला, EPH	6	7	कन्ने तिसा सेवा जो माणुआं दी नी अपर प्रभु दी जाणी नैं सच्चे मने नैं करा |EPH	6	8	क्जोकि तुहां जाणदे हन्न कि जेह्ड़ा कोई जिआं खरा कम्म करगा, चां दास होये चां अजाद, प्रभु ते तिआं ई पांगा |EPH	6	9	हे मालको तुहां बी धमकियां दैणा छड्डी नैं तिन्हां सौगी तिआं ई व्यवहार करा; क्जोकि तुहां जाणदे हन्न कि तिन्हां दा कन्ने तुहां दा दूनी दा मालक सुअर्गे च ऐ, कन्ने सैह कुसी दा पक्ष नी लैंदे |EPH	6	10	इसतांई प्रभु च कन्ने तिसदिया ताकता दे प्रभावे च ताकतवर बणा |EPH	6	11	परमात्में दे सारे हथ्यार बन्नी लैया कि तुहां सैताने दी चालां दे सामने खड़े रैह्यी सकन |EPH	6	12	क्जोकि म्हारा एह मल्लयुद्ध खून कन्ने मांसे नैं नी अपर प्रधानां नैं, कन्ने अधिकारियां नैं, कन्ने इस संसारे दे नैहरे दे हाकमां नैं कन्ने तिसा दुष्टता दी आत्मिक सेना ते ऐ जेह्ड़ी अम्बरे च ऐ | EPH	6	13	इसतांई परमात्में दे सारे हथ्यार बन्नी लैया कि तुहां बुरे दिना च सामणा करी सका, कन्ने सब कुच्छ पूरा करी नैं पक्के रैह्यी सकन |EPH	6	14	इसतांई सचाईया नैं अपणी कमर कसी नैं, कन्ने धार्मिकता दी झिलम पैहणी नैं, EPH	6	15	कन्ने पैरां च मेल दे सुसमाचार दी त्यारिया दे जूते पैहनी नैं; EPH	6	16	कन्ने इन्हां सारेयां सौगी वसुआसे दी ढाल लैई नैं पक्के रैह्या जिसते तुहां तिस दुष्टे दे सारे जळदे होये तीरां जो बुझाई सकन |EPH	6	17	कन्ने उद्धारे दा टोप, कन्ने आत्मां दी तलवार, जेह्ड़ा परमात्में दा वचन ऐ, लैई लैया |EPH	6	18	हर बग्त कन्ने हर तरांह नैं आत्मां च प्रार्थना, कन्ने विणती करदे रैह्या, कन्ने इसतांई जागदे रैह्या कि सारे पवित्र लोकां तांई लगातार विणती करा करा, EPH	6	19	कन्ने मिन्जो तांई बी मिन्जो ग्लाणे दे बग्त ऐदेया वचन दित्ता जां कि मैं हिम्मता सौगी सुसमाचारे दा भेद बताई सकें, EPH	6	20	जिसदे तांई मैं संगला नैं जकड़ेया राजदूत ऐ; कन्ने एह बी कि मैं तिसदे बारे च जिआं मिन्जो चाइदा हिम्मता नैं ग्लान |EPH	6	21	तुखिकुस जेह्ड़ा प्यारा भाऊ कन्ने प्रभु च वसुआसे जोग्गा सेवक ऐ, तुहां जो सारियां गल्लां दस्सगा कि तुहां बी मेरिया हालता जाणन कि मैं कदेया रैंह्दा |EPH	6	22	तिसियो मैं तुहां अल्ल इसतांई घल्लया ऐ कि तुहां म्हारी हालता जो जाणन, कन्ने सैह तुहां दे मना जो शांति दे |EPH	6	23	परमात्मां पिता कन्ने प्रभु यीशु मसीह दे पासे ते भाऊआं जो शांति कन्ने वसुआसे समेत प्यार मिलें |EPH	6	24	जेह्ड़े म्हारे प्रभु यीशु मसीह नैं सच्चा प्यार रखदे हन्न, तिन्हां सबना पर अनुग्रह होंदा रैंह्य |