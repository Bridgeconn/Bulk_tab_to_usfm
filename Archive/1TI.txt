1TI	1	1	पौलुस दे पास्से ते, जेह्ड़ा म्हारे उद्धार करणे आळे परमात्में कन्ने म्हारी आशा मसीह यीशु दे हुक्मे ते यीशु दा प्रेरित ऐ, 1TI	1	2	तीमुथियुस दे नांये ते जेह्ड़ा वसुआसे च मेरा सच्चा पुत्तर ऐ, पिता परमात्में कन्ने म्हारे प्रभु यीशु मसीह ते तिज्जो अनुग्रह, दया कन्ने शांति मिलदी रैंह्य |1TI	1	3	जिआं मैं तिज्जो मकिदुनिया जो जांदे बग्त समझाया था, कि इफिसुस च रैह्यी नैं कुच्छ लोकां जो हुक्म दे कि होर तरांह दी शिक्षा मत दैया |1TI	1	4	कन्ने तिन्हां काहणियां कन्ने अनन्त वंशावलियां पर मन मत लग्गा, जिन्हां ते विवाद होंदे हन्न, कन्ने परमात्में दे तिस इंतजामें मताबक नी, जेह्ड़ा वसुआसे पर टिकेया ऐ, तिआं भिरी ग्लांदा |1TI	1	5	कुल मलाई करी हुक्मे दा नचोड़ एह ऐ कि खरे मने कन्ने खरिया अक्ला, कन्ने बिना कपटे दे वसुआसे नैं प्यार पैदा हो |1TI	1	6	इन्हां जो छड्डी नैं कितणे लोक बकवाद दे पास्से फिरी गैयो हन्न |1TI	1	7	सैह व्यवस्था दे विधान दे गुरु तां बणना चांदे हन्न, अपर जेह्ड़ा कुच्छ सैह ग्ला दे हन्न या जिन्हां गल्लां पर सैह बड़ा जोर दे दे हन्न तिन्हां जो सैह समझदे बी नी हन्न |1TI	1	8	अपर अहां जाणदे हन्न कि जे कोई व्यवस्था जो ठीक रीतिया नैं कम्मे च लेयोयें तां सैह भली ऐ |1TI	1	9	एह जाणी नैं कि व्यवस्था पवित्र माणु तांई नी अपर वेवसुआसियां, निरंकुशां, भक्तिहीनां, पापियां, अपवित्र 1TI	1	10	व्यभिचारियां. समलिंग कामुकां, माणुआं जो बेचणे आळे, झूठ ग्लाणेआळेयां, कन्ने झूठी कसम खाणेआळे, ऐदेय ई होरनी कम्मां तांई हन्न, जेह्ड़े उतम शिक्षा दे वरखलाफ च हन्न |1TI	1	11	ऐही परमप्रधान परमात्में दी महिमा दे तिस सुसमाचारे दे मताबक ऐ जेह्ड़ा मिन्जो सौंपया गैया ऐ |1TI	1	12	मैं अपणे प्रभु मसीह यीशु दा जिन्हीं मिन्जो सामर्थ दित्तियो ऐ, धन्यावाद करदा कि तिन्हीं मिन्जो वसुआसे जोग्गा समझी नैं अपणी सेवा तांई चुणेया |1TI	1	13	मैं तां पैहले निंदा करणे आळा था; भिरी बी मिन्जो पर दया होई, क्जोकि मैं वेवसुआसिये दी हालता च बिना सोची समझी नैं कम्म कित्तेयो थे |1TI	1	14	कन्ने म्हारे प्रभु दा अनुग्रह, तिस वसुआसे कन्ने प्यार दे सौगी जेह्ड़ा यीशु मसीह च ऐ मता सारा मिलेया ऐ |1TI	1	15	एह गल्ल सच ऐ कन्ने हर तरांह ते मनणे जोग्गा ऐ कि यीशु मसीह पापियां दा उद्धार करणे तांई संसारे च आया, जिन्हां च सारेयां ते बडा पापी मैं ऐ |1TI	1	16	अपर मिन्जो पर इसतांई दया होई कि मिन्जो सारे ते बड़े पापिये च यीशु मसीह अपणी सेहणशीलता दस्सें, कि जेह्ड़े लोक तिस पर सदा दी जिन्दगिया तांई वसुआस करगे तिन्हां तांई मैं इक्क आदर्श बणैं |1TI	1	17	हुण सदा काल दा राजा मतलब कि अविनाशी, अणदेखी, इक्क मात्र परमात्में दा आदर कन्ने महिमा जुगा जुग होंदी रैंह्य | आमीन |1TI	1	18	हे पुत्तर तीमुथियुस, तिन्हां भविष्यवाणियां दे मताबक जेह्ड़ी पैहलें तेरे बारे च कित्तियो थी, मैं एह हुक्म दिंदा कि तू तिन्हां मताबक अच्छी लड़ाईया जो लड़दे रैंह्य,1TI	1	19	कन्ने वसुआस कन्ने तिसा खरिया अक्ला जो सम्भाली रख, जिसियो दूर करणे दिया बजाह ते कितणेयां दा वसुआसे आळा चाह्ज डूबी गैया |1TI	1	20	तिन्हां च हुमिनयुस कन्ने सिकन्दर हन्न, जिन्हां जो सैताने जो दैइ दित्या ऐ कि सैह परमात्में दी निंदा करणा नी सीखन |1TI	2	1	हुण मैं सारेयां ते पैहलें एह शिक्षा दिंदा कि विणती, कन्ने प्रार्थना, कन्ने निवेदन, कन्ने धन्यावाद सारे माणुआं तांई कित्ता जां |1TI	2	2	राजेयां कन्ने सब औधे आळेयां तांई कि अहां अरामे नैं कन्ने चैना नैं कन्ने सारी भक्ति कन्ने गम्भीरता नैं जिन्दगी बितान |1TI	2	3	एह म्हारे उद्धार कर्ता परमात्में जो खरा लगदा कन्ने भांदा बी ऐ,1TI	2	4	सैह एह चांदा ऐ कि सारे माणुआं दा उद्धार होयें, कन्ने चांदा ऐ कि सैह सचाईया जो पणछैणी लैंन,1TI	2	5	क्जोकि कि परमात्मां इक्को ई ऐ, कन्ने परमात्में कन्ने माणु दे बीच इक्को ई बचोला ऐ | मतलब कि यीशु मसीह जेह्ड़ा माणु ऐ |1TI	2	6	जिन्हीं अपणे आप्पे जो सबना दे छुटकारे दे दामे च दैई दित्ता, कन्ने तिसदी गवाही ठीक बग्ते पर दित्ती गैई ऐ |1TI	2	7	मैं सच ग्लांदा, अपर झूठ नी ग्लांदा, कि मैं इसी मकसदे नैं मिन्जो इक्क प्रचारक कन्ने होरनी जातियां तांई वसुआस कन्ने सचाईया दा गुरु ठेहराया ऐ |1TI	2	8	इसतांई मैं सच ग्लांदा कि हर जगाह मर्द बगैर गुस्सा कन्ने विवाद कित्यो पवित्र हत्थां जो उठाई नैं प्रार्थना करा करें |1TI	2	9	इआं ई जणास बी संकोच कन्ने संयम सौगी सुहावणे कपड़ेयां नैं अपणे आप्पे जो संवारे; ना बाळां दी गुतां, कन्ने ना सोने कन्ने मोतियां कन्ने ना कीमती कपड़ेयां नैं, अपर खरे कम्मां नैं |1TI	2	10	क्जोकि परमात्में दी भक्ति करणे आळी जणासा तांई एह जरूरी ऐ |1TI	2	11	इक्क जणास जो चुप रैह्यी करी पूरे शांत सभावे नैं सब कुच्छ सीखणा चाइदा |1TI	2	12	कन्ने मैं ग्लांदा कि जणास ना शिक्षा दैं कन्ने ना मर्दे पर हुक्म चलां, अपर चुपचाप रैंह्य |1TI	2	13	क्जोकि पैहलें आदम बणाया, भिरी हव्वा बणाई गैई;1TI	2	14	कन्ने आदम भकाया नी गैया, अपर जणास बैहकावे च आई नैं अपराधिणी होई |1TI	2	15	भिरी बी जणास बच्चे जम्णे दिया बजाह उद्धार पांगी, जे सैह संयम सौगी वसुआसे च, कन्ने प्यारे च, कन्ने पवित्रता च बणी रैंह्य |1TI	3	1	एह गल्ल सच ऐ कि जेह्ड़ा अधिकारी होणा चाहंदा ऐ, सैह खरे कम्मां दी इच्छा करदा ऐ,1TI	3	2	एह जरूरी ऐ कि अध्यक्ष वेकसूर, कन्ने इक्की लाड़िया दा लाड़ा, संयम, सुशील, सभ्य, परौणेयां दा आदर करणेआळा, कन्ने सखाणे च लाइक होयें |1TI	3	3	पियक्कड़ या मारपीट करणेआळा ना होयें, अपर नर्म दिल होयें, कन्ने ना लड़ने आळा होयें, कन्ने ना पैसेयां दा लालची होयें |1TI	3	4	अपणे परवारे दा खरा प्रबन्ध करदा होयें, कन्ने अपणे बाल बच्चेयां जो गम्भीर होई नैं कन्ट्रोले च  रखदा होयें |1TI	3	5	जाह्लू कोई अपणे परवारे दा प्रबन्ध करणा नी जाणदा होयें, तां परमात्में दी कलेसिया दी रखवाली किआं करगा |1TI	3	6	भिरी एह कि सैह नौआ नौआ चेला ना होयें, कुत्थी इआं ना होयें कि कमंड करी नैं सैताने दे फंदे च फंसी जां |1TI	3	7	कन्ने बाहर लोकां च बी तिसदा नां होयें इआं ना होयें कि बेइज्जत होई नैं सैताने दे फंदे च ना फंसी जां |1TI	3	8	तिआं ई सेवकां जो बी गम्भीर होणा चाइदा, दोरंगी, पियक्कड़ कन्ने नीच कमाईया दे लालची ना होन |1TI	3	9	अपर वसुआसे दे भेदे जो खरिया अक्ला नैं बचाई करी रखें |1TI	3	10	कन्ने एह बी पैहलें परखे जान, ताह्लू जे वेकसूर निकळन तां सेवक दा कम्म करन |1TI	3	11	इन्हीं साह्भें जणासा जो बी गम्भीर होणा चाइदा | दोस लगाणे आळी ना होयें, अपर होशियार कन्ने सारियां गल्लां च वसुआसे जोग्गी होयें |1TI	3	12	सेवक इक्की लाड़िया दे लाड़े होन कन्ने बाल बच्चेयां कन्ने अपणे परवारे दा अच्छा प्रबन्ध करणा जाणदे हन्न |1TI	3	13	कजोकि जेह्ड़े सेवक दा कम्म अच्छी तरांह करी सकदे हन्न, सैह अपणे तांई खरी जगाह कन्ने तिस पर वसुआसे च जेह्ड़ा मसीह यीशु पर ऐ, बड़ी हिम्मत हासल करदे हन्न |1TI	3	14	मैं तिज्जो अल्ल तौली ओणे दी आशा रखणे पर बी एह गल्लां तिज्जो इसतांई लिखदा ऐ, 1TI	3	15	कि जे मिन्जो ओणे च देर होई जां, तां तू समझी लैयां कि परमात्में दे घराने च जेह्ड़ा कि जिंदे परमात्में कलेसिया ऐ कन्ने जेह्ड़ा सचाईया दा खम्भा कन्ने नीई ऐ, किआं बर्ताव करणा चाइदा |1TI	3	16	कन्ने इस च शक नीये कि भक्ति दा भेद गम्भीर ऐ, मतलब सैह जेह्ड़ा शरीरे च प्रकट होया, आत्मां च धर्मी ठेहरया, सुअर्गदूतां जो दुस्सया, होरनी जातियां च तिसदा प्रचार होया, संसारे च तिस पर वसुआस कित्ता कन्ने महिमा च ऊपर चुकी लैया |1TI	4	1	अपर आत्मां साफ ग्लांदा कि ओणेआळे बग्तां च कितणे लोक भटकाणे आळियां आत्मां, कन्ने बुरियां आत्मां दी शिक्षा पर मन लगाई नैं वसुआसे ते भटकी जांगे |1TI	4	2	एह तिन्हां झूठे माणुआं दे कपटे दिया बजाह ते होंगा, जिन्हां दा विवेक मन्ना तपदे लोहे नैं दागी दित्या ऐ  |1TI	4	3	जेह्ड़े व्याह करणे ते रोकगे, कन्ने खाणे दी कुच्छ चीज्जां ते दूर रैह्णे दा हुक्म दिंगे, जिन्हां जो परमात्में इसतांई बणाया कि वसुआसी कन्ने सचाईया जो जाणने आळे तिन्हां जो धन्यावाद सौगी खान |1TI	4	4	क्जोकि परमात्में दी बणाईयो हर इक्क चीज्ज छैल ऐ, होर कोई बी चीज्ज छडणे जोग्गी नी ऐ; अपर एह  1TI	4	5	क्जोकि परमात्में दे वचने नैं कन्ने प्रार्थना दिया बजाह ते शुद्ध होई जांदी ऐ |1TI	4	6	जे तुहां भाऊआं जो इन्हां गल्लां दी याद दिलांदे रैंह्गे, तां मसीह यीशु दा अच्छा सेवक ठेहरगा; कन्ने  वसुआस कन्ने तिसा अच्छी शिक्षा दियां गल्लां ते, जेह्ड़ी तू मनदा आया ऐ, तेरा पालण पोषण होंदा रैंह्गा |1TI	4	7	अपर बुरी कन्ने बूढियां दी काहणियां ते लग्ग रैह्य; कन्ने भक्ति दी साधना कर |1TI	4	8	क्जोकि शरीरे दी साधना ते घट फायदा होंदा ऐ, अपर भक्ति सारियां गल्लां तांई फायदेमंद ऐ, क्जोकि इस बग्ते दी कन्ने ओणेआळी जिन्दगिया दी बी प्रतिज्ञा इसतांई ऐ |1TI	4	9	एह गल्ल सच ऐ कन्ने हर तरांह ते मनणे जोग्गी ऐ |1TI	4	10	क्जोकि अहां मेहणत कन्ने कोशश इसतांई करदे हन्न कि म्हारी आशा तिस जिंदे परमात्में पर ऐ, जेह्ड़ा सारे माणुआं दा कन्ने खास करी नैं वसुआसियां दा उद्धार कर्ता ऐ |1TI	4	11	इन्हां गल्लां दा हुक्म दे कन्ने सखांदा रैह्य |1TI	4	12	कोई तेरी जुआनी जो घटिया ना समझी पां, अपर वचन, कन्ने चाल चलन, कन्ने प्यार, कन्ने वसुआस, कन्ने पवित्रता च वसुआसियां तांई आदर्श बणी जां |1TI	4	13	जाह्लू तिकर मैं नी ओयें, ताह्लू तिकर पढ़णे कन्ने शिक्षा दैणे कन्ने सखाणे च मन लगाई नैं लग्गी रैह्य |1TI	4	14	तिस वरदाने दे प्रति जेह्ड़ा तिज्जो च ऐ, कन्ने भविष्यवाणी दिया बजाह ते स्याणेयां दे हत्थ रखदे बग्त तिज्जो मिलेया था, निश्चिंत मत रैह्य |1TI	4	15	इन्हां गल्लां जो सोचदा रैह्य कन्ने इन्हां ई च अपणा त्यान लगाई रख, तांकि तेरी तरक्की सबना पर प्रकट होयें |1TI	4	16	अपणी कन्ने अपणी शिक्षा दी चौकसी रख | इन्हां गल्लां पर टिक्की रैह्य, क्जोकि जे इआं करदा रैंह्गा तां तू अपणे कन्ने अपणे सुणनेआळेयां तांई बी उद्धारे दी बजाह होंगा |1TI	5	1	कुसी बी बूढे जो मत झिड़का, अपर तिसियो बुड़ा समझी नैं समझाई दैया, कन्ने जुआनां जो भाऊ समझी नैं;1TI	5	2	बूढिया जणासां जो मां समझी नैं; कन्ने जुआन जणासां जो पूरी पवित्रता नैं बैहण समझी नैं समझाई दैया |1TI	5	3	तिन्हां विधवाआं दा, जेह्ड़ियां सचमुच विधवा हन्न, आदर करा |1TI	5	4	अपर जे कुसी विधवा दे बच्चे या नाती पोते होन, तां सैह पैहलें अपणे ई परवारे सौगी भक्तिया दा बर्ताव करन, कन्ने माऊ बुड़े जो तिन्हां दा हक्क दैणा सीखन, क्जोकि एह परमात्में जो भांदा ऐ |1TI	5	5	जेह्ड़ी जणास सचमुच विधवा ऐ, जिसदा त्यान रखणेआळा कोई नी ऐ, सैह परमात्में पर आशा रखदी ऐ, कन्ने रात दिन विणती कन्ने प्रार्थना च लग्गी रैंह्दी ऐ |1TI	5	6	अपर जेह्ड़ी भोग विलासे च पैई गैई, सैह जिंदे जी मरी गैई ऐ |1TI	5	7	इन्हां गल्लां दा बी हुक्म दैया कर तांकि सैह बेकसूर रैंह्य |1TI	5	8	अपर जे कोई अपणेयां दी कन्ने खास करी नैं अपणे परवारे दी चिंता ना करें, तां सैह वसुआसे ते मुकरी गैया ऐ कन्ने वेवसुआसिये ते बी बुरा बणी गैया ऐ |1TI	5	9	तिसा विधवा दा नां लिख्यां जां जेह्ड़ी सठ साल ते घट ना होयें, कन्ने इक्की लाड़े दी लाड़ी रैह्यी होयें,1TI	5	10	कन्ने खरे कम्मां करणे च तिसा दा नां होयें, जिन्नै बच्चेयां दा पालण पोषण कित्ता होयें, परौणेयां दी सेवा कित्ती होयें, पवित्र लोकां दे पैर धोते होन, दुखियां दी मदद कित्ती होयें, कन्ने हर इक्की खरे कम्में च मन लगाया होयें |1TI	5	11	अपर जुआन विधवाओं दा नां मत लिखणा, कजोकि जाह्लू सैह मसीह दा विरोध करी नैं सुख विलासे च पैई जांदी ऐ तां व्याह करणा चांदी ऐ,1TI	5	12	कन्ने दोसी ठेहरांदी ऐ, क्जोकि तिन्नै अपणे पैहले वसुआसे जो छड्डी दित्या ऐ |1TI	5	13	कन्ने सौगी सौगी सैह घरे घरे फिरी करी आलसी होणा सीखदी ऐ, कन्ने सिर्फ अलसी नी अपर बकबक बी करदी रैंह्दी कन्ने दूयेयां दे कम्मां च हत्थ बी पांदी ऐ कन्ने गलत गल्लां बी ग्लांदी ऐ |1TI	5	14	इसतांई मैं चाहंदा कि जुआन विधवा व्याह करें कन्ने बच्चे जम्में कन्ने घरबार सम्भाले, कन्ने कुसी बी विरोधिये जो बदनाम करणे दा मौका ना दें |1TI	5	15	क्जोकि कई विधवा तां बेहकी करी सैताने दे पचां चली पैईयां हन्न |1TI	5	16	जे कुसी वसुआसिनी दे घरें विधवायें होन, तां सैई तिसादी मदद करें कि कलेसिया पर भार ना होयें, तांकि सैह तिन्हां दी मदद करी सकन जेह्ड़ियां सच मुच विधवायें हन्न |1TI	5	17	जेह्ड़े स्याणे खरा प्रबन्ध करदे हन्न, खास करी नैं सैह जेह्ड़े वचन सुनाणे कन्ने सखाणे च मेहन्नत करदे हन्न, दो गुणा आदर दे जोग्गे समझे जान |1TI	5	18	क्जोकि पवित्रशास्त्र ग्लांदा ऐ, “हल्ला खीजणे आळे दांदे दा मुँ नी बन्नणा,” क्जोकि “मजदूर अपणी मजदूरिया दा हक्कदार ऐ |”1TI	5	19	कोई दोष कुसकी स्याणे वसुआसी पर लगाया जां तां बिना दूँ या त्रीं गवाहां ते ना सुणना |1TI	5	20	पाप करणे आळेयां जो सारेयां सामणे समझाई दैया, तांकि होर लोक बी डरन |1TI	5	21	परमात्मां, कन्ने मसीह यीशु कन्ने चुणेयां सुअर्गदूतां जो सामणे समझी करी मैं तिज्जो चतौनी दिंदा कि तू मन खोली नैं इन्हां गल्लां जो मन्ना कर,  कोई बी कम्म पक्षपात करी नैं मत कर |1TI	5	22	बड़ी तौली कुसी पर हत्थ मत रखणा, कन्ने दूयेयां दे पापां च भागी ना होणा; अपणे आप्पे जो पवित्र बणाई रख |1TI	5	23	भविष्य च सिरफ पाणी ई पीणेआळा ना रैह्य, अपर अपणे पेटे दी खराबी कन्ने अपणे बार बार बमार होणे दिया बजाह ते थोड़ा थोड़ा अंगूरा दा रस बी पिआ कर |1TI	5	24	कुच्छ माणुआं दे पाप प्रकट होई जांदे हन्न कन्ने  न्याय तांई पैहले ते पुज्जी जांदे हन्न, अपर कुच्छ तांह पचां ते ओंदे हन्न |1TI	5	25	तिआं ई कुच्छ खरे कम्म बी प्रकट बी होंदे हन्न; कन्ने जेह्ड़े खरे कम्म नी होंदे, सैह छुपी नी सकदे |1TI	6	1	जितणे दास जुंगले थलै हन्न, सैह अपणे मालके जो बड़े आदरे जोग्गा जाणन, तांकि परमात्में दे नांये दी कन्ने शिक्षा दी निंदा नी होयें |1TI	6	2	जिन्हां दे मालक वसुआसी हन्न तिन्हां जो सैह भाऊ होणे दिया बजाह ते घटिया ना समझन, अपर तिन्हां दी होर बी सेवा करन, क्जोकि इसते फायदा लैणे आळे वसुआसी कन्ने प्रेमी हन्न | इन्हां गल्लां दी शिक्षा दैया करा कन्ने समझांदा रैह्य |1TI	6	3	जे कोई होर तरांह दी शिक्षा दिंदा ऐ कन्ने खरियां गल्लां जो कन्ने तिसा शिक्षा जो नी मनदा, जेह्ड़ी भक्तिया दे मताबक ऐ,1TI	6	4	तां सैह कमंडी होई गैया, कन्ने झगड़े, कन्ने निंदा दी गल्लां कन्ने बुरे बुरे ख्याल,1TI	6	5	कन्ने तिन्हां माणुआं च बेकार रगड़े झगड़े पैदा होंदे हन्न जिन्हां दी अक्ल खराब होई गैई ऐ, कन्ने सैह सचाईया ते दूर होई गैयो हन्न, जेह्ड़े समझदे हन्न कि भक्ति कमाईया दा साधन ऐ |1TI	6	6	अपर संतोष समेत भक्ति बड़ी कमाई ऐ |1TI	6	7	क्जोकि ना अहां इस संसारे च कुच्छ लैयोन कन्ने ना कुच्छ लैई जाई सकदे हन्न |1TI	6	8	जे म्हारे अल्ल खाणे कन्ने पैहन्नणे जो होयें, तां इन्हीं पर संतोष करणा चाइदा |1TI	6	9	अपर जेह्ड़े मीर होणा चाहंदे हन्न, सैह ऐदयी परीक्षा कन्ने फंदे कन्ने बड़ियां बेकार कन्ने नुकसान दायक इच्छां च फंसदे हन्न, जेह्ड़ियां माणुआं जो बिगाड़ी दिंदियां हन्न कन्ने विनाश के समंदरे च डुबाई दिंदियां हन्न |1TI	6	10	क्जोकि रुपये दा लालच सारी तरांह दी बुराईयां दी जड़ ऐ, जिसियो हासल करणे दा कोशश करदे होये मतेयां वसुआसे ते भटकी नैं अपणे आप्पे जो कई तरांह दे दुखां ते नकसान पुज्जाया ऐ |1TI	6	11	अपर हे परमात्में दे माणु, तू इन्हां गल्लां ते नठ, कन्ने धर्म, भक्ति, वसुआस, प्यार, धीरज कन्ने नम्रता दा पीछा कर |1TI	6	12	वसुआसे दी खरी कुश्ती लड़; कन्ने तिसा सदा दी जिन्दगिया जो पाई लै, जिस तांई तू सदेया होर मते गवाहां दे सामणे खरा अंगीकार कित्या था |1TI	6	13	मैं तिज्जो परमात्में जो, जेह्ड़ा सारेयां जो जिंदा रखदा ऐ, कन्ने मसीह यीशु जो गवाह करी नैं जिन्हीं पुन्तियुस पिलातुसे दे सामणे खरा अंगीकार कित्या, एह हुक्म दिंदा |1TI	6	14	कि तू म्हारे प्रभु यीशु मसीह दे प्रकट होणे तिकर इस हुक्मे जो निष्कलंक कन्ने बेकसूर रख,1TI	6	15	जिसियो सैह ठीक बग्ते पर दस्सगा, जेह्ड़ा परमधन कन्ने इक्कमात्र अधिपति कन्ने राजेयां दा राजा कन्ने प्रभुआं दा प्रभु ऐ,1TI	6	16	कन्ने अरमता सिरफ तिस दी ऐ, कन्ने सैह अगम्य जोती च रैंह्दा ऐ, कन्ने ना तिसियो कुणी माणुये नी दिख्या कन्ने ना कदी दिखी सकदा ऐ | तिसदी प्रतिष्ठा कन्ने राज्ज जुगा जुग रैंह्गा | आमीन |1TI	6	17	इस संसारे दे मीरां माणुआं जो हुक्म दे कि सैह कमंडी ना होन कन्ने चंचल पैसेयां पर भरोसा ना रखन, अपर परमात्में पर जेह्ड़ा म्हारे सुखे तांई सब कुच्छ मता सारा दिंदा ऐ |1TI	6	18	सैह भलाई कर, कन्ने खरे कम्मां च मीर बणैं, कन्ने उदार दैणे कन्ने मदद करणे जो हमेशा त्यार होयें,1TI	6	19	कन्ने गां तांई इक्क खरी नीई पां कि सच्ची जिन्दगिया जो वशे च करी लैं |1TI	6	20	हे तीमुथियुस, इस सचाईया दी रखवाली कर; कन्ने जिस ज्ञाने जो ज्ञान ग्लाणा बी भूल ऐ, तिसदे बुरे वाद विवाद कन्ने विरोधां दियां गल्लां ते दूर रैह्य |1TI	6	21	कितणे इस ज्ञाने दा अंगीकार करी नैं वसुआसे ते भटकी गैयो हन्न | तुहां पर अनुग्रह होंदा रैंह्य |