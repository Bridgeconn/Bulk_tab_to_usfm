2TI	1	1	पौलुस दे पास्से ते जेह्ड़ा कि तिसा जिन्दगी च प्रतिज्ञा दे मताबक जेह्ड़ा यीशु मसीह च ऐ, कन्ने परमात्में दी इच्छा ते यीशु मसीह दा प्रेरित ऐ;2TI	1	2	प्यारे पुत्तर तीमुथियुस दे नां | परम पिता परमात्में कन्ने म्हारे प्रभु यीशु दी पास्से ते तिज्जो अनुग्रह कन्ने दया कन्ने शांति मिलदी रैंह्य |2TI	1	3	जिस परमात्में दी सेवा मैं अपणे पितरां दी रीतिया पर खरिया अक्ला नैं करदा ऐ, तिसदा धन्यावाद होयें कि मैं अपणी प्रार्थना च मैं हर रोज याद करदा ऐ, 2TI	1	4	कन्ने तेरे रोणे जो याद करी नैं रात दिन तिज्जो नैं मिलणे दी इच्छा रखदा ऐ |2TI	1	5	कन्ने मिन्जो तेरे तिस निष्कपट वसुआसे दी याद ओंदी ऐ जेह्ड़ा तेरी नानी लोईस कन्ने मां यूनीके च था | मिन्जो भरोसा ऐ कि सैई वसुआस तिज्जो च बी ऐ |2TI	1	6	इसा बजाह ते मैं तिज्जो याद दिलाई दिंदा कि परमात्में दे तिस वरदाने जो जेह्ड़ा मेरे हत्थ रखणे दिया बजाह ते तिज्जो मिलया सैह तिज्जो चमकाई दें |2TI	1	7	क्जोकि परमात्में अहां जो डरे दी अपर सामर्थी कन्ने प्यार कन्ने संयम दी आत्मां दित्तियो ऐ |2TI	1	8	इसतांई म्हारे प्रभु दी गवाहिया नैं, कन्ने मिन्जो ते जेह्ड़ा तिसदा कैदी ऐ, शर्मिंदा ना होयें, अपर तिस परमात्में दी सामर्था मताबक सुसमाचारे तांई मिन्जो सौगी दुख झेलें |2TI	1	9	जिन्हीं म्हारा उद्धार कित्ता कन्ने पवित्र हक्क पाई करी सदेया, कन्ने एह म्हारे कम्मां मताबक नी;  अपणिया मर्जिया कन्ने अनुग्रह दे मताबक ऐ जेह्ड़ा कि यीशु मसीह पर सनातन ते अहां पर होया ऐ,2TI	1	10	अपर हुण म्हारे उद्धारकर्ता मसीह यीशु दे प्रकट होणे दिया बजाह ते लौ होई ऐ, जिन्हीं मौता दा खात्मा  करी दित्ता कन्ने जिन्दगी कन्ने अमर होणे जो तिस सुसमाचारे दिया बजाह ते प्रकाशन कित्ता ऐ |2TI	1	11	जिस तांई मैं प्रचारक, कन्ने प्रेरित, कन्ने शिक्षा दैणे आळा बी ठेहरेया |2TI	1	12	इसा बजाह ते मैं इन्हां दुखां जो बी झेलदा ऐ, अपर शर्मांदा नी क्जोकि मैं तिसियो जिस पर मैं वसुआस कित्ता ऐ, जाणदा ऐ; कन्ने मिन्जो निश्चा ऐ कि सैह मेरे इस वसुआसे दी तस दिन तिकर रखवाली करी सकदा ऐ  |2TI	1	13	जेह्ड़ी खरियां गल्लां तैं मिन्जो ते सुणियां हन्न तिन्हां तिस वसुआसे कन्ने प्यारे सौगी, जेह्ड़ा मसीह यीशु च ऐ, अपणा आदर्श बणाई करी रख |2TI	1	14	कन्ने पवित्र आत्मां दिया बजाह ते जेह्ड़ा अहां च बसेया ऐ, इस खरे वसुआसे दी रखवाली कर |2TI	1	15	तू जाणदा ऐ कि आसिया जगाह दे सब मिन्जो ते फिरी गैयो हन्न, जिन्हां च फूगिलुस कन्ने  हिरमुगिनेस हन्न |2TI	1	16	उनेसिफुरूस दे परिवार पर प्रभु दया करें, क्जोकि तिन्हीं मती बरी मेरे दिले जो ठंडा कित्ता कन्ने सैह मेरियां जंजीरा ते शर्मिंदा नी होया |2TI	1	17	अपर जाह्लू सैह रोम च आया, जाह्लू तिकर सैह मिन्जो नैं नी मिलेया, कोशश करी नैं तोपदा रैह्या |2TI	1	18	प्रभु करें कि तिस दिन तिस पर प्रभु दी दया होयें – कन्ने  जेह्ड़ी जेह्ड़ी सेवा तिन्हीं इफिसुस च कित्ती ऐ तिन्हां जो बी तू अच्छी तरांह जाणदा ऐ | 2TI	2	1	इसतांई हे मेरे पुत्तर, तू तिस अनुग्रह च जेह्ड़ा यीशु मसीह च ऐ, बलवंत होई जा,2TI	2	2	कन्ने जेह्ड़ियां गल्लां तैं मतेयां गवाहां दे सामणे मिन्जो ते सुणियां हन्न, तिन्हां जो वसुआसी माणुआं जो सौंपी दे; जेह्ड़ियां दूयेयां जो सखाणे दे जोग्गियां होन |2TI	2	3	मसीह यीशु दे अच्छे सैनिकां साइयां मिन्जो सौगी दुख झेल |2TI	2	4	जाह्लू कोई यौदधा लड़ाईया लड़णा जांदा ऐ, तां इसतांई कि अपणे भर्ती करणेआळे जो खुश करें, अपणे आप्पे जो संसारे दे कम्मां च नी फसांदा |2TI	2	5	भिरी अखाड़े च लड़णेआळा जे नियमां मताबक नी लड़ें तां तिस जो मुकट नी मिलदा |2TI	2	6	जेह्ड़ा जमीदार मेहणत करदा ऐ, उपज दा पैहला फळ तिसियो मिलणा चाइदा |2TI	2	7	जेह्ड़ा मैं ग्लांदा तिस पर त्यान दैया, कन्ने प्रभु तिज्जो सारियां गल्लां दी समझ दिंगा |2TI	2	8	यीशु मसीह जो याद रखा जेह्ड़ा दाऊद दे वंशे ते होया कन्ने मरेयां ते जिंदा होया, कन्ने एह मेरे सुसमाचारे मताबक ऐ |2TI	2	9	जिस तांई मैं कुकर्मी साइयां दुख झेलदा, ऐत्थू तिकर कि कैदी बी ऐ, अपर परमात्में दा वचन कैद नी ऐ |2TI	2	10	इसा बजाह ते मैं चुणेयां तांई सब किच्छ सेहन करदा, कि सैह बी उद्धारे जो जेह्ड़ा कि यीशु मसीह च ऐ सदा दी महिमा सौगी पान |2TI	2	11	एह गल्ल सच ऐ, कि जे अहां तिस सौगी मरी गैयो हन्न, तां तिस सौगी जींगे बी;2TI	2	12	जे अहां धीरजे नैं सेहंदे रैह्ण, तां तिस सौगी राज्ज बी करगे, जे अहां प्रभु जो मन्ना करगे, तां प्रभु बी म्हारा मना करगा,2TI	2	13	जे अहां वेवसुआसी बी होन,  भिरी बी सैह वसुआसे जोग्गा बणा रैंह्दा ऐ, क्जोकि सैह अप्पु ई अपणा मन्ना नी करी सकदा |2TI	2	14	लोकां जो इन्हां गल्लां दी याद दिला कर कन्ने परमात्में सामणे चिताई दे तिन्हां जो चुकन्ने करदे रैह्या कि सैह शब्दां जो लैई करी लड़ाई झगड़ा मत करा | जिन्हां ते कुच्छ फायदा नी होंदा अपर सुणने आळे बिगड़ी जांदे हन्न |2TI	2	15	अपणे आप्पे जो इआं बणा कि परमात्में अल्ल ग्रहण करणे जोग्गे होन कन्ने ऐदेय कम्म करणे दी कोशश करा शर्मिंदा ना होन | कन्ने जेह्ड़े सचाईया दे वचना जो ठीक ढंगे नैं इस्तेमाल करदे हन्न |2TI	2	16	कन्ने बुरे वाद विवाद ते बची रैह्य क्जोकि ऐदेय लोक होर बी | अभक्ति च बधदे जांदे हन्न |2TI	2	17	कन्ने तिन्हां वचना जो सड़े फौड़े साइयां फैलांदा जांगा | हुमिनयुस कन्ने फिलेतुस तिन्हां ते ई हन्न  |2TI	2	18	जेह्ड़े एह ग्लाई करी कि पुनरुत्थान होई चुका ऐ सच ते भटकी गै हन्न, कन्ने कितणेयां दे वसुआस जो उलट पुलट करी दिंदे हन्न,2TI	2	19	भिरी बी परमात्में दी पक्की नीई बणी रैंह्दी ऐ, कन्ने तिस पर एह मोहर लगियो ऐ, “प्रभु अपणेयां जो पणछैणदा ऐ, कन्ने जेह्ड़ा कोई प्रभु दा नां लैंदा ऐ, सैह पाप ते बची रैंह्य |”2TI	2	20	बडे बडे घरां च ना सिर्फ सोने चांदी दे, अपर लकड़ी कन्ने चिक्का दे भांडे बी होंदे हन्न; कोई कोई आदर, मान तांई कन्ने कोई कोई अनादरे तांई हन्न |2TI	2	21	जे कोई अपणे आप्पे इन्हां ते शुद्ध करगा, तां सैह आदरे दा भांडा कन्ने पवित्र ठेहरगा; कन्ने सुआमिये दे कम्मे ओंगा, कन्ने हर खरे कम्म तांई त्यार होंगा |2TI	2	22	जुआनी दी बुरी इच्छाओं ते दूर रैह्या, कन्ने जेह्ड़े शुद्ध मने ते प्रभु दा नां लेंदे हन्न तिस सौगी धर्म, कन्ने वसुआस, कन्ने प्यार, कन्ने मेल मिलाप दा पीछा करा |2TI	2	23	अपर मूर्खता कन्ने अनपढ़े विवादां ते दूर रैह्य, क्जोकि तू जाणदा ऐ कि इन्हां ते झगड़े पैदा होंदे हन्न |2TI	2	24	प्रभु दे दासे जो झगड़ालू नी होणा चाइदा | अपर सैह सबना सौगी नर्म कन्ने शिक्षा च निपुण  कन्ने  सेहणशील होयें |2TI	2	25	सैह अपणे दुशमणा जो नर्म होई नैं समझां, क्या भला परमात्में तिन्हां जो मन फिराव दा मन दें कि सैह बी सचाईया जो पणछैणन,2TI	2	26	कन्ने इसदिया बजाह ते परमात्में इच्छा पूरी करणे तांई सचेत होई नैं सैताने दे फंदे ते छूटी जान |2TI	3	1	याद रखा अंत दे दिनां च अहां पर बड़ा बुरा बग्त ओणा |2TI	3	2	क्जोकि माणु सुवार्थी, लालची, डींगमार, कमंडी, निंदा करणेआळे माऊ बुड़े दा हुक्म टालणेआळे, कृतघ्न, अपवित्र,2TI	3	3	नां दया, ना माफ करणे आळा, दोस लगाणेआळे, असंयमी कठोर, खरे दे बैरी,2TI	3	4	वसुआसघाती, टीठ, कमंडी, परमात्में जो चाणे आळे नी अपर सुखविलासे जो चाणेआळे होंगे |2TI	3	5	सैह भक्ति दा भेष धारण तां करगे अपर तिसदी शक्तियां जो नी मनगे | ऐदयां ते हमेशा दूर रैह्या |2TI	3	6	क्जोकि इन्हां च कुच्छ लोक ऐदेय बी हन्न जेह्ड़े घरां च गुप चुप ओंदे हन्न, कन्ने तिन्हां छिछौरी जणासां जो वशे च करी लैंदे हन्न जेह्ड़ियां पापां च दबूईयां कन्ने हर तरांह दी इच्छां दे वशे च हन्न,2TI	3	7	एह जणासां सीखणे दी कोशश तां करदियां रैह्दियां हन्न अपर सचाईया दी पणछैणा तिकर कदी नी पुज्जदियां |2TI	3	8	कन्ने जिआं यन्नेस कन्ने यम्ब्रेसे मूसा दा विरोध कित्या था, तिआं ई एह लोक बी सचाईया दा विरोध करदे हन्न | इन्हां लोकां दी अक्ल भ्रष्ट होई गियो, कन्ने सैह वसुआसे दे मामले च निक्कमे हन्न |2TI	3	9	अपर सैह इसते गां नी बदी सकदे, क्जोकि जिआं तिन्हां दी अज्ञानता सारे माणुआं पर प्रकट होई गियो थी, तिआं ई इन्हां दी बी होई जांगी |2TI	3	10	अपर तैं शिक्षा, चालचलन, मनसा, वसुआस, सेहणशीलता, प्यार, धीरज, कन्ने सताये जाणे, कन्ने दुख झेलणे च मेरा साथ दित्ता;2TI	3	11	कन्ने ऐदेय दुखां च बी जेह्ड़े अन्ताकिया कन्ने इकुनियुम कन्ने लुस्त्रा च मिन्जो पर पै थे, कन्ने होरनी दुखां च बी जेह्ड़े मैं झेलेयो हन्न; अपर प्रभुयें मिन्जो तिन्हां सारेयां ते छडाई लैया |2TI	3	12	अपर जितणे यीशु मसीह यीशु च भक्तिया सौगी जिन्दगिया बिताणा चाहंदे हन्न सैह सारे सताये जांगे ;2TI	3	13	अपर दुष्ट कन्ने भकाणेआळे धोखा दिंदे होये कन्ने धोखा खांदे खांदे बिगड़ी जांगे;2TI	3	14	कन्ने बचपने ते ई पवित्र शास्त्र तेरा जाणा पछैणा ऐ, जेह्ड़ा कि मसीह यीशु पर वसुआस करणे पर 2TI	3	15	कन्ने तिज्जो पता ऐ कि बचपने ते ई पवित्र शास्त्रां जो बी जाणदा ऐ | जेह्ड़ा तिज्जो मसीह पर वसुआस करणे ते उद्धार हासल करणे तांई अक्लमंद बणाई सकदा ऐ |2TI	3	16	हर इक्क पवित्र शास्त्र परमात्में दी प्रेरणा ते रचा गैया ऐ कन्ने शिक्षा, कन्ने समझणे, कन्ने सधारणे, कन्ने  धर्मिकता दी शिक्षा तांई फायदे मंद ऐ,2TI	3	17	तांकि परमात्में दा माणु सिद्ध बणैं, कन्ने हर इक्क खरे कम्मे तांई त्यार होई जां |2TI	4	1	परमात्में कन्ने मसीह यीशु जो गवाह मन्नी करी, जेह्ड़ा जिंदेयां कन्ने मरेयां दा न्याय करगा, कन्ने  तिसदे प्रकट होणे कन्ने राज्जे दी याद दिलाई नैं मैं तिज्जो हुक्म दित्ता |2TI	4	2	कि तू वचने दा प्रचार कर | बग्तें बे बग्तें त्यार रैह्य | सब तरांह दी सेहनशीलता, कन्ने शिक्षा सौगी सौगी धिक्कार कन्ने झिड़क कन्ने समझा |2TI	4	3	क्जोकि ऐदेया बग्त बी ओणा, जाह्लू खरी शिक्षा सुणना नी चाहंगे | अपर कन्नां दी खुरका दिया बजाह ते अपणी इच्छाआं दे मताबक अपणे तांई मते सारे गुरु कठेरी लैंगे |2TI	4	4	कन्ने सैह अपणे कन्नां जो सचाईया ते फेरी लैंगे कन्ने कथा - काहणियां पर लगांगे |2TI	4	5	अपर तू सारियां गल्लां ते चुकना रैह्य, अपर दुख झेल, सुसमाचार प्रचार दा कम्म कर, कन्ने अपणियां सेवा जो पूरा कर |2TI	4	6	क्जोकि जिआं पाणिये जो अर्घे साइयां डोळेया जांदा, तिआं ई मैं बी डोळणे पर ऐ कन्ने मेरे जाणे दा बग्त आई चुकेया |2TI	4	7	मैं अपणी अच्छी लड़ाई लड़ी चुकेया, मैं अपणी दौड़ पूरी करी लियो, मैं वसुआसे दी रखवाली कितियो ऐ |2TI	4	8	भविष्य च मिन्जो तांई पवित्रता दा सैह मुकट रखेया ऐ, जिसियो प्रभु, जेह्ड़ा कि पवित्र कन्ने न्यायी ऐ, मिन्जो तिस दिन दिंगा, कन्ने मिन्जो ई नी अपर तिन्हां सारेयां जो बी जेह्ड़े तिसदे प्रकट होणे जो प्यारे जासमझदे हन्न |2TI	4	9	मिन्जो अल्ल तौली ओणे दी कोशश कर |2TI	4	10	क्जोकि देमासें इस संसारे जो प्यारा समझी करी मिन्जो छड्डी दित्ता ऐ , कन्ने थिस्सलुनीके जो चली गैया | क्रेसकेंस गलातिया जो कन्ने तीतुस दलमतिया जो चली गैया ऐ |2TI	4	11	सिर्फ लूका मिन्जो सौगी ऐ  | मरकुसे जो लैई करी चली आ; क्जोकि सेवा तांई सैह मेरे बड़े कम्मे दा ऐ  |2TI	4	12	तुखिकुस जो मैंईं इफिसुस जो घल्लया ऐ |2TI	4	13	जेह्ड़ा चोळा मैं त्रोआसे च करपुसे अल्ल छड्डी आया था, जाह्लू तू ओयें तां तिसियो कन्ने कताबा खास करी नैं चर्मपत्रां जो लैंदे ओनेयों |2TI	4	14	सिकंदरे ठठेरें मिन्जो नैं बड़ा बुरा कित्ता; प्रभु तिसदे कम्मां दे मताबक बदला लैंगा |2TI	4	15	तूमी तिसते चुकना रैह्य, क्जोकि तिन्हीं म्हारियां गल्लां दा बड़ा विरोध कित्या ऐ |2TI	4	16	मेरे पैहले जबाब दिंदे बग्त कुणी बी मेरा साथ नी दित्ता, अपर सारेयां मिन्जो छड्डी दित्या था | खरा होयें कि इसदा तिन्हां जो लेखा दैणां नी पौयें |2TI	4	17	अपर प्रभु मेरा साथी रैह्या कन्ने मिन्जो सामर्थ दित्तियो, तांजे मिन्जो ते पूरा पूरा प्रचार होयें कन्ने सारी होर जातियां बी सुणी लैंन मैं शेरे दे मुँमें ते छडाया गैया |2TI	4	18	कन्ने प्रभु मिन्जो हर इक्क बुरे कम्मां ते छडांगा, कन्ने अपणे सुअर्गीय राज्जे च सम्भाली नैं पजांगा | तिसदी महिमा जुगा जुग होंदी रैंह्य | आमीन |2TI	4	19	प्रिस्का कन्ने अक्विला जो कन्ने उनेसिफुरुस दे परवारे जो नमस्कार |2TI	4	20	इरास्तुस कुरिन्थुस च रैह्यी गैया, कन्ने त्रुफिमुस जो मैं मीलेतुस च बमार छडया ऐ |2TI	4	21	स्याले ते पैहलें चली ओणे दा कोशश कर | यूबूलुस, कन्ने पूदेंस, कन्ने लीनुस कन्ने क्लौदिया, कन्ने सारे भाऊआं दा तिज्जो नमस्कार |2TI	4	22	प्रभु तेरिया आत्मां सौगी रैंह्य | तुहां पर अनुग्रह होंदा रैंह्य |